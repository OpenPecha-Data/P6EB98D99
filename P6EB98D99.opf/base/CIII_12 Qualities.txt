rigs kyi bu chos bcu gñis daṅ ldan na byaṅ chub sems dpa’ skye ba daṅ ’chi ’pho ba daṅ ’byuṅ
ba rnams la dbaṅ thob pa yin te | bcu gñis gaṅ źe na |(5) ’di lta ste | sdig pa’i grogs po
yoṅs su spaṅs śiṅ rtag tu dge ba’i bśes gñen la bsten pa daṅ |lta ba śin tu yoṅs su dag
pa daṅ |saṅs rgyas kyis gnaṅ ba’i tshul khrims kyi phuṅ po yoṅs su dag pa daṅ |tiṅ ṅe ’dzin
daṅ sñoms par ’jug pa daṅ ldan pa śes pa daṅ |(6) śes rab daṅ thabs zuṅ du ’brel ba daṅ
|mṅon par śes pa ma ñams pa thob pa daṅ |ma skyes pa daṅ ma byuṅ bar so sor rtog pa daṅ |bsams
bźin du skye ba daṅ | smon lam yoṅs su rdzogs pa daṅ |sems can lta ba’i byams pa la sbyor
ba daṅ |sñiṅ rje chen po la ṅes par (7) sems pa daṅ | chos la sgyu ma lta bur rtog pa
daṅ |’chi ’pho med par ’pho źiṅ skye ba daṅ |chos kyi mtshan ñid rmi lam gyi ṅo bo ñid kyis
chos la ’jug pa daṅ |phyin ci log gi chos la yaṅ dag pa ji lta ba bźin du rtog pa daṅ |saṅs
rgyas bcom ldan ’das rnams gyi byin gyis brlabs (277a1) pa nas skye ste | ’pho źiṅ ’byuṅ
la skye ba daṅ | ’pho ba daṅ | ’byuṅ bar yaṅ mi sems pa’o ||rigs kyi bu byaṅ chub sems
dpa’ gaṅ daṅ gaṅ du skyes nas sems can gyi don byed pa’i skyes pa’i rabs bstan pa tshad med
graṅs med pa’i skyes pa’i rabs de dag thams cad ni (2) rtsa ba gñis la gnas pa ste | ’di
lta ste | mṅon par śes pa’i ye śes la gnas pa daṅ | sñiṅ rje chen po’i rtsa ba la gnas pa’o
||rigs kyi bu de ltar na byaṅ chub sems dpa’ skye ba daṅ | ’chi ’pho daṅ ’byuṅ ba rnams
la dbaṅ thob pa yin no ||

rigs kyi bu de la ji ltar na (3) byaṅ chub sems dpa’ bdud bźi’i lam las yaṅ dag par ’das śiṅ
bdud daṅ phyir rgol ba thams cad yaṅ dag par bcom pa yin źe na |

