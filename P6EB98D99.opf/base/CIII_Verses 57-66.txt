de nas bcom ldan ’das kyis de’i tshes tshigs su bcad pa ’di dag gsuṅs so ||

brtson ’grus (2) dag gi stobs kyis mthu bskyed nas | lus daṅ srog la’aṅ phaṅs par mi byed ciṅ
|| bdag ñid chen po byaṅ chub spyad pa spyod | sems can phan pa’i don byed phan sems pa
||

sṅon gyi srid par ’dus byas ci srid pa | byaṅ chub yon tan phyin ni de srid ’khor ||de dag skyo
bar (3) ’gyur ba’aṅ yoṅ med de | phyi phyir brtson ’grus dag ni rab tu skyed ||

sems can bsam mi khyab pa dgrol bar brtson | saṅs rgyas bsam mi khyab pa mchod par brtson ||źiṅ
rnams bsam gyis mi khyab blta bar brtson | bsam gyis mi khyab bdud rnams gdul bar brtson
||

(4) sbyin pa bsam gyis mi khyab gtaṅ brab brtson | tshul khrims bsam gyis mi khyab bsruṅ bar
brtson ||bzod pa bsam gyis mi khyab bsgom par brtson | brtson ’grus bsam gyis mi khyab dge
bar brtson ||

bsam gtan bsam gyis mi khyab sems par brtson | śes (5) rab bsam gyis mi khyab bsgom par brtson
|| byams pa bsam gyis mi khyab bsgom par brtson | don daṅ yon tan sgrub pa rab tu brtson
||

srog daṅ lus kyaṅ mi phaṅs brtson par byed | ñon moṅs ’thab pa kun las rnam par ’grol ||stoṅ
pa rnam thar bdag med mṅon (6) par brtson | bdag la bdag med che ba’i bdag ñid brtson ||

lta las rnam grol byaṅ chub phyir yaṅ brtson | sgyu ma smig rgyu’i ṅo bo ñid du brtson ||sems
med sems kyaṅ sems ma yin pa thob | gyo ba med pa’i chos rnams ston par brtson ||

’gro ba kun du spyod (7) ciṅ rnam par grol | bśad ciṅ klog pa la ni rtag tu brtson ||chos daṅ
chos min gñis las śin tu ’das | sgra daṅ yi ge’i ṅo bo ñid la brtson ||

’gro ba rnams la mdo sde stoṅ rnams smra | saṅs rgyas yon tan rnams ni mtha’ yaṅ med ||sems
can spyod pa (259a1) rnams la’aṅ mtha’ med de | mkhas pa de la rtag tu brtson ’grus sbyor
||

sems can spyod mtha’ med la rab tu ’jug | chos ’di rnams ni skye med ’gag med de ||mkhas pa
de dag sems kyaṅ mi źum źiṅ | phyi phyir brtson ’grus rlabs chen (2) rab bskyed de ||’di ’dra’i
chos la sems can bsgom du btsud ||

rigs kyi bu de la ji ltar na byaṅ chub sems dpa’ bsam gtan nam mkha’ daṅ mtshuṅs pa yin źe na
|

