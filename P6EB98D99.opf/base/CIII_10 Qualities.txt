pha (266a1) rol tu phyin pa thams cad kyi naṅ na śes rab kyi pha rol tu phyin pa spyi bor gyur
pa daṅ |mṅon par śes pa thams cad kyi naṅ na mi ñams pa’i mṅon par śes pa daṅ |sa thams
cad kyi naṅ na dbaṅ bskur ba’i sa daṅ |byaṅ chub kyi phyogs kyi chos thams (2) cad kyi naṅ
na yaṅ dag pa’i lta ba daṅ tiṅ ṅe ’dzin mi ñams pa daṅ |so so yaṅ dag par rig pa’i naṅ na
don daṅ spobs pa rgyun mi ’chad pa daṅ |śes pa thams cad kyi naṅ na chags pa med pa’i ye
śes la ’jug pa daṅ |dbaṅ po thams cad kyi naṅ na rab ’briṅ tha ma la (3) ’jug pa śes pa daṅ
|stobs daṅ mi ’jigs pa la snaṅ ba’i ye śes rjes su ’gro ba daṅ |spyan thams cad kyi naṅ
na saṅs rgyas kyi spyan kun du gzigs pa daṅ | saṅs rgyas kyi chos thams cad ’di dag gi lag
mthil du soṅ ba ltar ’dug pa daṅ |byaṅ chub kyi sñiṅ (4) po la ’dug nas sems kyi skad cig
gcig daṅ ldan pa’i śes rab kyis mṅon par rdzogs par byaṅ chub ba’o źes spyi bo lta bu’i
chos rnam pa bcu po de dag gis rjes su dran no ||de’i dran pa de ni lta bas ma ’khrugs | bag
la ñal daṅ kun nas ldaṅ bas ma ’khrugs | yid la (5) byed bas ma ’khrugs | spros pas ma
’khrugs pa ste | de lta bu’i dran pa rñog pa med pas lha rjes su dran pa ’di ni rigs kyi bu
saṅs rgyas kyis gnaṅ ba lha rjes su dran pa źes bya’o ||

rigs kyi bu de la ji ltar na byaṅ chub sems dpa’ mya ṅan las ’das pa daṅ mñam pa ñid (6) thob
kyaṅ byaṅ chub sems dpa’i spyad pa yaṅ spyod pa yin źe na |mya ṅan las ’das pa źes bya ba
ni ñon moṅs pa thams cad rab tu źi ba ste |tshor ba thams cad rgyun bcad pa |dmigs pa thams
cad źi ba |phuṅ po daṅ | khams daṅ | skye mched rnams kyi ñid mtshams (7) sbyor ba med
pa ste |skyes bu dam pa de mya ṅan las ’das pa daṅ mñam pa ñid thob ciṅ | sṅon gnas bcas
pa’i sñiṅ rje chen po daṅ | thabs daṅ | śes rab daṅ | ye śes kyis ni rnam par rol |saṅs rgyas
kyi byin gyi rlabs kyis ni śin tu byin gyis brlabs |śes rab daṅ | (266b1) ye śes ni śin
tu bsgoms |mṅon gyi byin gyi rlabs kyis ni bsgom pa yoṅs su dag |sgyu mas rnam par rol pa’i
tiṅ ṅe ’dzin la ni gnas te |ñon moṅs pa gaṅ gis ’khor ba rab tu skyed pa’am | ’khor bar
’chiṅ ba de dag rab tu spaṅs śiṅ ye śes gaṅ gis mya ṅan las (2) ’das par ston pa de la dbaṅ
thob pas mi skye ba las skye źiṅ mi ’byuṅ ba las ’byuṅ ba ste |mya ṅan las ’das pa daṅ
mñam pa ñid du yaṅ dag par źugs kyaṅ sems can yoṅs su smin par bya ba yaṅ mi ’chad do ||de
ni rigs kyi bu byaṅ chub sems dpa’ rnams kyi phrugs su (3) tshad źes bya ba’i ye śes kyi
sgo ste | ye śe kyi sgo gaṅ la gnas pas byaṅ chub sems dpa’ mya ṅan las ’das pa daṅ mñam
pa ñid thob kyaṅ byaṅ chub sems dpa’i spyad pa spyod ba’o ||

rigs kyi bu de la ji ltar na byaṅ chub sems dpa’ sems can thams cad kyi spyod pa’i (4) mtshan
ñid daṅ chog śes pa gaṅ yin źe na |rigs kyi bu sems can rnams kyi spyod pa ni brgyad khri
bźi stoṅ ste | ’di ni sdom gyi rtsa ba’i tshig go ||gaṅ yaṅ sems can thams cad kyi spyod
pa tshad med pa bsam gyis mi khyab pa brjod du med pa de saṅs rgyas kyi ye śes kyis (5) mkhyen
te | ñan thos daṅ raṅ saṅs rgyas kyi ye śes kyis mi rig | byaṅ chub sems dpa’i ye śes
kyis mi rig pade la byaṅ chub sems dpa’ saṅs rgyas kyi byin gyi rlabs daṅ | raṅ gi śes pas
sems can thams cad kyi spyod pa’i mtshan ñid kyi rjes su rab tu ’jug ste |(6) spyod pa
de’i gaṅ ṅo bo ñid dam | gaṅ mtshan ñid kyaṅ ruṅ ste | rgyu’i mtshan ñid dam | rkyen gyi mtshan
ñid dam | byed rgyu’i mtshan ñid dam | tshogs pa’i mtshan ñid dam | tha dad pa’i mtsham
ñid dam | mi ’dra ba’i mtshan ñid dam | ’dod chags kyi mtshan ñid dam | źe (7) sdaṅ gi
mtshan ñid dam | gti mug gi mtshan ñid dam | skal ba mñam pa’i matsana ñid dam | sems can
dmyal ba’i mtshan ñid dam | dud ’gro’i skye gnas kyi mtshan ñid dam | gśin rje’i ’jig rten
gyi mtshan ñid dam | lha’i mtshan ñid dam | mi’i mtshan ñid dam | (267a1) ñan thos kyi ṅes
par gyur pa’i mtshan ñid dam | raṅ saṅs rgyas kyi ṅes par gyur pa’i mtshan ñid dam | saṅs
rgyas kyi ṅes par gyur pa’i mtshan ñid dam | raṅ po’i rgyu’i mtshan ñid dam | bar ma’i
rgyu’i mtshan ñid dam | ñe ba’i rgyu’i mtshan ñid kyaṅ ruṅ ste | (2) spyod pa de dag thams
cad kyi mtshan ñid yaṅ dag pa ji lta ba bźin du rab tu śes te ye śes thams cad la kha na
ma tho ba med pa yin no ||

rigs kyi bu de la (3) ji ltar na byaṅ chub sems dpa’ saṅs rgyas bcom ldan ’das dag gi chos dkon
mchog gi mdzod ’dzin pa yin źe na |rigs kyi bu saṅs rgyas bcom ldan ’das ’dag gi chos
dkon mchog gi mdzod ni mi zad pa ste |sems can thams cad kyi spyod pa’i mtshan ñid la rab
tu ’jug (4) pa ji sñed pa saṅs rgyas bcom ldan ’das rnams kyi chos dkon mchog gi mdzod la
gzud pa’i ye śes la ’jug pa’aṅ de sñed do ||ji ltar sems can gyi spyod pa mi zad ciṅ mtha’
med pa de bźin du saṅs rgyas bcom ldan ’das rnams kyi chos dkon mchog gi mdzod kyaṅ mi (5)
zad ciṅ mtha’ med pa’o ||chos dkon mchog gi mdod ces bya ba ni gaṅ gi nub mo de bźin gśegs
pas byaṅ chub brñes pa nas | gaṅ gi nub mo yoṅs su mya ṅan las ’das pa de’i bar du de bźin
gśegs pas bśad pa daṅ ’chad pa daṅ | ’chad par ’gyur ba de thams (6) cad ni de bźin no
||ci’i phyir de bźin źes bya źe na | de bźin ñid źi ba la yaṅ dag par źugs pas de’i phyir
de bźin źes bya’o ||ci’i phyir ma nor ba de bźin ñid ces bya źe na | don dam pa’i bden pa
la yaṅ dag par źugs pa (7) de’i phyir ma nor ba de bźin ñid ces bya’o ||ci’i phyir na gźan
ma yin pa de bźin ñid ces bya źe na | de bdag gi ṅo bo ñid ma yin par gźan du mi btsal te
| de’i phyir gźan ma yin pa’o ||yaṅ saṅs rgyas bcom ldan ’das rnams kyi chos dkon mchog
gi mdzod ni stoṅ gsum (267b1) gyi stoṅ chen po’i ’jig rten gyi khams su gtogs pa’i sems can
rnams maṅ du thos pa kun dga’ bo lta bur gyur kyaṅ de dag thams cad kyis bskal pa bye ba
phrag stoṅ du yaṅ yi ge khoṅ du chud par mi nus so || yaṅ don gcig tu bstan te ji lta ba
bźin du bstan pa ’di lta bu (2) ni saṅs rgyas bcom ldan ’das rnams kyi chos dkon mchog gi
mdzod do ||de byaṅ chub sems dpa’ rnams ’dzin te ji ltar yi ge thams cad mi brjed ciṅ don
thams cad mi ñams par sems can thams cad mgu bar byed | saṅs rgyas thams cad rab tu mñes par
byed | (3) bdud thams cad pham par byed | mu stegs can gźan thams cad tshar gcod || ñon
moṅs pa thams cad źi bar byed ciṅ de dag la chos dkon mchog rab tu sgrogs pa de ltar ’dzin
to ||rigs kyis bu de ltar na byaṅ chub sems dpa’ saṅs rgyas bcom ldan ’das rnams kyi chos
(4) dkon mchog gi mdzod ’dzin pa yin no ||

yaṅ rigs kyi bu chos gaṅ gi ṅo bo ñid du ṅas chos rnams mṅon par saṅs rgyas pa de’i ṅo bo ñid
du byaṅ chub sems dpa’ chos rnams gzuṅ bar bya’o ||yaṅ ji lta bur de bźin gśegs pas chos
rnams mṅon par rdzogs par saṅs (5) rgyas śe na |yoṅs su ma grub pa’i tshul gyis sgyu ma’i
ṅo bo ñid daṅ |yul las śin tu ’das pa’i tshul gyis rmi lam gyi ṅo bo ñid daṅ |śin tu skye
ba med pa’i tshul gyis smig rgyu’i ṅo bo ñid daṅ |mi ’pho ba’i tshul gyis mig yor gyi ṅo
bo ñid daṅ |raṅ bźin med pa’i tshul gyis (6) gzugs brñan gyi ṅo bo ñid daṅ |rag las pa’i tshul
gyis stoṅ pa’i ṅo bo ñid daṅ |rnam par mi rtog pa’i tshul gyis mtshan ma med pa’i ṅo
bo ñid daṅ |sems chags pa med pa’i tshul gyis smon pa med pa’i ṅo bo ñid daṅ |’dod chags thams
cad daṅ bral ba’i tshul (7) gyis ’dod chags med pa’i ṅo bo ñid daṅ |graṅs thams cad las
’das pa’i tshul gyis ’dus ma byas pa’i ṅo bo ñid de |de ltar rigs kyi bu tha sñad du gźan
gyi rnam par rig pa la brten nas de ’dra bar chos de ṅas mṅon par rdzogs par saṅs rgyas
te |gaṅ chos de’i (268a1) ṅo bo ñid kyi mtshan ñid de ni tshig gis brjod par mi nus so ||de
la chos rnams ’dzin par ’dod pa’i byaṅ chub sems dpa’ de lta bu’i ṅo bo ñid kyi chos rnams
mṅon par rdzogs par saṅs rgyas par bya ste | yi ge daṅ ṅes pa’i tshig gis kyaṅ sems can
gźan rnams (2) daṅ | gaṅ zag gźan dag la bstan par bya’o ||

rigs kyi bu de la ji ltar na byaṅ chub sems dpa’ thog ma nas sems can rnam par dag pas sems
can rnams yoṅs su smin par byed ce na |rigs kyi bu sems can gyi khams ni thog ma nas rnam
par dag pa ste | de la sems (3) can rnams kyi rtsa ba’i dṅos po med de |byaṅ chub sems dpa’
chos thams cad kyi rtsa ba yoṅs su chad par rig nas sems can gaṅ rnams yoṅs su smin par
byed pa de la bdag tu lta bar mi ’gyur | sems can du lta bar ma yin | srog tu ltar bar ma
yin | gaṅ zag tu lta bar (4) yaṅ mi ’gyur ro ||yaṅ de ’di sñam du sems te sems can źes bya
ba ’di ni phyin ci log ste | rgyur lta ba’i kun nas dkris pa daṅ | ma rig pa daṅ | srid pa
daṅ | sred pa daṅ | yaṅ dag pa ma yin pa kun du rtog pa las sems can źes brjod sñam mo ||de
la byaṅ chub (5) sems dpas med pa phyin ci log las byuṅ ba’i ñon moṅs pa rab tu spaṅ ba’i
phyir sems can rnams la chos ston te | dṅos po gaṅ yaṅ chud mi gzon to ||sems can med
ciṅ sems can dben pas sems can rnams yoṅs su smin par byed de |de ltar byaṅ chub sems dpa’
(6) thog ma nas rnam par dag pas sems can rnams yoṅs su smin par byed do ||

rigs kyi bu de la ji ltar na byaṅ chub sems dpa’ tshul bźin la rab tu sbyor bas saṅs rgyas kyi
chos thams cad yaṅ dag par sdud ce na |tshul bźin źes bya ba ni rten ciṅ ’brel bar ’byuṅ
ba la ’jug (7) pa’o || de ci’i phyir źe na |rgyu daṅ rkyen ci ’dra ba de ’dra bar ’bras
bu mṅon par ’grub bo ||sbyin pa ni loṅs spyod chen po’i rgyu ste |de la byaṅ chub sems dpa’
gaṅ gtoṅ ba de yaṅ thams cad mkhyen par bsṅos nas sbyin pa’i pha rol tu phyin pa yoṅs su
rdzogs par byed do ||tshul (268b1) khrims ni lha daṅ mir skye ba’i rgyu ste |lha daṅ mir
skyes nas byaṅ chub sems dpas sems can rnams tshul khrims la rab tu ’dzud de |tshul khrims
yaṅ dag par bzuṅ ba de yaṅ thams cad mkhyen par bsṅos nas tshul khrims kyi pha rol tu phyin
pa yoṅs su rdzogs par byed (2) do ||bzod pa daṅ des pa ni lus daṅ ṅag daṅ sems kyi rgyan
gyi rgyu ste |lus daṅ | ṅag daṅ | sems brgyan pas byaṅ chub sems dpa’ bdag la phan pa daṅ
gźan la phan par źugs pa yin te |phan par ’dod pa bzod pa’i gnas de yaṅ thams cad mkhyen
par bsṅos nas (3) bzod pa’i pha rol tu phyin pa yoṅs su rdzogs par byed do ||brtson ’grus
ni saṅs rgyas kyi thos thams cad sdud pa’i rgyu ste |byaṅ chub sems dpas brtson ’grus brtsams
nas dge ba’i rtsa ba thams cad yaṅ dag par sgrub ciṅ dge ba’i rtsa ba thams cad yaṅ dag
par sgrub (4) pa’i brtson ’grus de yaṅ thams cad mkhyen par bsṅos nas brtson ’grus kyi
pha rol tu phyin pa yoṅs su rdzogs bar byed do ||bsam gtan ni sems dga’ ba daṅ caṅ śes pa’i
rgyu ste |byaṅ chub sems dpa’ dga’ ba daṅ caṅ śes pas źi gnas kyi tshogs kun skoṅ ste |(5)
źi gnas kyi tshogs de yaṅ thams cad mkhyen par bsṅos nas bsam gtan gyi pha rol tu phyin
pa yoṅs su rdzogs par byed do ||thos pa ni śes rab chen po’i rgyu ste |byaṅ chub sems dpa’
śes rab chen po ni dmigs par lta ba mi ’dzin ciṅ dmigs pa med pa’i thos ba de yaṅ (6) thams
cad mkhyen par bsṅos nas śes rab kyi pha rol tu phyin pa yoṅs su rdzogs par byed do ||de
bźin du dge ba’i chos thams cad de dge ba’i chos kyi rgyu gaṅ daṅ gaṅ bsags pa de daṅ de’i
’bras bu lhun gyis grub pas mṅon par skye bar ’gyur te |rgyu daṅ rkyen de ni tshul bźin
(7) yid la byed pa źes bya’o ||gźan yaṅ tshul bźin źes bya ba la chos thams cad kyi tshul
bźin ni bdag yin te |ji ltar bdag la bdag med pa de bźin du sems can thams cad la bdag med
do ||ji ltar na bdag stoṅ pa de bźin du chos thams cad stoṅ ṅo ||ji ltar bdag miṅ (269a1)
du btags pa tsam du zad pa de bźin du chos thams cad kyaṅ miṅ du btags pa tsam du zad do
||de ltar tshul bźin la rab tu sbyor ba’i byaṅ chub sems dpa’ ni chos thams cad mñam par
sbyor ro ||gaṅ chos thams cad mñam pa ñid de ni saṅs rgyas kyi chos (2) thams cad mñam pa
ñid de | de ltar tshul bźin la sbyor ba’i byaṅ chub sems dpa’ ni saṅs rgyas kyi chos rnams
yaṅ dag par sgrub po ||

rigs kyi bu de la ji ltar na byaṅ chub sems dpa’ mṅon par śes pa las ma ñams śiṅ chos thams
cad la dbaṅ byed pa yin źe na |’di (3) la rigs kyi bu’am | dge sbyoṅ ṅam | bram ze ’jig tshogs
la lta ba ma bcom pas mṅon par śes pa bskyed pa de dag ni mṅon bar śes rnams las ñams
par yaṅ ’gyur ro ||yaṅ byaṅ chub sems dpa’ ni ’jig tshogs la lta ba’i rtsa ba las byuṅ ba’i
lta bar gyur pa drug cu (4) rtsa gñis yaṅ dag par bcom nas lta ba daṅ len pa thams cad
med par mṅon par śes pa bskyed de |ye śes daṅ ldan | śes rab daṅ ldan | blo daṅ ldan | bzod
pa daṅ ldan | tshul khrims daṅ ldan te |tiṅ ṅe ’dzin la sñoms par źugs śiṅ lus dben sems
dben te |’di (5) ’dra ba’i ye śes kyis naṅ ñe bar ’gro źiṅ phyi rol du mi rgyu ba |yul med
pa’i yul can |caṅ śes pa’i sems daṅ ldan pa dga’ ba’i sems daṅ ldan pa |śin tu brtags pas
brtags pa |rab tu dkar ba’i blo ñon moṅs pas ma ’khrugs pa snaṅ ba thob pa |ye śes (6) rab
rib med pa |bsod nams kyi tshogs bsags pa |ye śes kyi tshogs bsags pa |źi gnas kyi tshogs
bsags pa |lhag mthoṅ gi tshogs bsags pa |sbyin pas brtan pa |tshul khrims kyis brgyan pa
|bzod pa’i go gyon pa |brtson ’grus kyi ya lad (7) bgos pa |bsam gtan la gnas pa |śes rab
śin tu bsgoms pa’i blo daṅ ldan pa |byams pas rjes su ’thun pa |sñiṅ rje la rab tu gnas
pa |thabs kyis mṅon par bsgrubs pade lta bu’i chos daṅ ldan pas mṅon par śes pa bskyed do
||byaṅ chub kyi sñiṅ po’i (269b1) bar du mṅon par śes pa de dag gis śin tu ’phags śiṅ de mṅon
par śes pa de dag gis chos thams cad la dbaṅ byed pa yin te |gzugs thams cad mthoṅ | sgra
thams cad thos | sems thams cad la ’jug ciṅ bskal pa graṅs med pa rjes su dran te |rdzu
’phrul (2) thams cad kyis rnam par ’phrul pa | zag pa zad pa’i bde ba rñed ciṅ | yid kyi
rnam par rtog pa ji sñed pa la rnam par rtog pa daṅ | rnam par dpyod pa thams cad la dbaṅ
byed pa yin te |des chos thams cad la de bźin du lhun gyis grub par gnas so ||rigs kyi bu
de ltar na (3) byaṅ chub sems dpa’ mṅon par śes pa las mi ñams śiṅ chos thams cad la dbaṅ
byed pa yin no ||

rigs kyi bu de la ji ltar na byaṅ chub sems dpa’ chos kyi tshul zab mo la rab tu źugs śiṅ ñan
thos daṅ | raṅ saṅs rgyas thams cad kyis rtogs par dka’ ba (4) yin źe na |rigs kyi bu zab
mo źes bya ba ni rten ciṅ ’brel bar ’byuṅ ba’o ||rten ciṅ ’brel bar ’byuṅ ba’i tshul ni
’di lta ste | ma rig pa’i rkyen gyis ’du byed | ’du byed kyi rkyen gyis rnam par śes pa |
rnam par śes pa’i rkyen gyis miṅ daṅ gzugs | miṅ daṅ gzugs (5) kyi khyen gyis skye mched drug
| skye mchad drug gi rkyen gyis reg pa | reg pa’i rkyen gyis tshor ba | chor ba’i rkyen
gyis sred pa | sred pa’i rkyen gyis len pa | len pa’i rkyen gyis srid pa | srid pa’i rkyen
gyis skye ba | skye ba’i rkyen gyis rga śi daṅ | mya ṅan daṅ | smre sṅags ’don (6) ba daṅ
| sdug bsṅal pa daṅ | yid mi bde ba daṅ | ’khrug pa rnams ’byuṅ bar ’gyur te | de ltar
na sdug bsṅal gyi phuṅ po chen po ’di ’ba’i źiṅ ’byuṅ bar ’gyur ro ||sems can rnams kun nas
ñon moṅs par ’gyur ba’i rgyu gaṅ daṅ | rkyen gaṅ yin pa de la (7) byaṅ chub sems dpa’ ye
śes rab tu ’jug ste | ’di ni rten ciṅ ’brel bar ’byuṅ ba kun ’byuṅ ba’i tshul źes bya’o ||de
la rten ciṅ ’brel bar ’byuṅ ba’i ’gog pa’i tshul gaṅ źe na |’di lta ste | ma rig pa ’gags
pas ’du byed ’gag | ’du byed ’gags pas (270a1) rnam par śes pa ’gag | rnam par śes pa
’gags pas miṅ daṅ gzugs ’gag | miṅ daṅ gzugs ’gags pas skye mched drug ’gag | skye mched drug
’gags pas reg pa ’gag | reg pa ’gags pas tshor ba ’gag | tshor ba (2) ’gags pas sred pa
’gag | sred pa ’gags pas len pa ’gag | len pa ’gags pas srid pa ’gag | srid pa ’gags pas
skye ba ’gag | skye ba ’gags pas rga śi daṅ | mya ṅan daṅ | smre sṅags ’don pa daṅ | sdug
bsṅal pa daṅ | yid mi bde pa daṅ | (3) ’khrug pa rnams ’gag ste | de ltar na sdug bsṅal gyi
phuṅ po chen po ’ba’ źig po ’gag par ’gyur ro ||de ni rigs kyi bu rten ciṅ ’brel bar ’byuṅ
ba ’gog pa’i tshul źes bya’o ||sems can rnams rnam par dag par ’gyur pa’i rgyu gaṅ daṅ
rkyen gaṅ yin pa de la (4) byaṅ chub sems dpa’ ye śes rab tu ’jug ste | de ni chos kyi tshul
zab mo la ’jug pa źes bya ste | gaṅ ñan thos daṅ | raṅ saṅs rgyas thams cad kyis ma yin
pa’o ||de ci’i phyir źe na | ñan thos daṅ | raṅ saṅs rgyas thams cad kyis ma yin źe na |
sems (5) can thams cad kyi kun nas ñon moṅs pa daṅ | rnam par byaṅ ba śes pa ni saṅs rgyas
bcom ldan ’das kyi yul lo ||raṅ gi ye śes daṅ | saṅs rgyas kyi byin gyi rlabs kyis byaṅ
chub sems dpas kyaṅ de’i mtshams sbyor ba śes so ||gźan yaṅ zab mo źes (6) bya ba ni ’jig
tshogs daṅ |bdag rnam par dag pa daṅ | chos thams cad rnam par dag pa’o ||de ci’i phyir źe
na | ’jig tshogs ni kun du btsal kyaṅ mi dmigs so ||gaṅ mi dmigs pa de ni zab mo’o ||bdag
ni saṅs rgyas thams cad kyis kyaṅ ma brñes (7) so ||de ci’i phyir źe na |bdag thog ma nas
kyaṅ rnam par dag pa ste | ji ltar bdag rnams par dag pa de bźin du chos thams cad rnam par
dag go ||de ci’i phyir rnam par dag pa źes bya źe na |de la chos gaṅ yaṅ ma skyes | ma
skyed | ma ’gags | mi ’gag (270b1) pa ste | de bas na rnam par dag par źes bya’o ||mun pa
med pa | snaṅ ba med pa | kun gźi med pa | rab rib med pa | don dam pa zab mo gaṅ la mig med
ciṅ mig ’gog pa med pa nas yid kyi bar du med ciṅ yid ’gog pa med pa ste | de ni yul du
bgraṅ ba ma yin no ||gaṅ (2) yul ma yin źiṅ yul byed pa de ni don dam pa ste | de’i phyir
zab mo źes bya’o ||de la sems daṅ yi ’dzin pa med de rtogs par dka’ ba mthoṅ bar dka’ ba
khoṅ du chud par dkar ba de lta bu’i chos kyi tshul zab mo la ye śes gźan gyi driṅ la mi ’jog
ciṅ sems can gźan la (3) yaṅ rab tu ston te |de ltar na byaṅ chub sems dpa’i chos kyi
tshul zab mo la rab tu źugs pa | ñan thos daṅ | raṅ saṅs rgyas thams cad kyis gtiṅ dpag dka’
ba yin no ||

’phags pa nam mkha’ mdzod kyis źus pa | bam po gsum pa |rigs (4) kyi bu de la ji ltar na byaṅ
chub sems dpa’ rten ciṅ ’brel par ’byuṅ ba la jug pa’i śes pa la mkhas te | mtha’ gñis su
lta ba thams cad daṅ bral ba yin źe narigs kyi bu ’di la byaṅ chub sems dpa’ ’di sñam du
sems te |gaṅ rten pa de ni ci yaṅ ma yin pa |gaṅ (5) rten pa de ni dṅos po med pa |gaṅ rten
pa de ni yoṅs su ma grub pa |gaṅ rten ciṅ ’brel par ’byuṅ ba de ni mi rtag pa | sdug bsṅal
pa bdag med pa | źi ba |gaṅ rten ba de la ni bdag med | sems can med | srog med | gso
ba med | skyes bu med | gaṅ zag med | (6) śed las skyes med | śed bu med |gaṅ rten pa de la
ni yaṅ dag par ’byuṅ ba gaṅ yaṅ med |gaṅ rten pa de la ni ci yaṅ med pa | rtsol ba med pa
| stoṅ pa | mtshan ma med pa | dben pa | rgyu ba med pa | ma spros pa | spros pa med pa
ste |de’i phyir skye ba ni chos kho na skye | ’gag (7) pa ni chos kho na ’gag ste |’di la
bdag gam | sems can nam | srog gam | gso ba’am | skyes bu’am | gaṅ zag gam | śed las skyes
sam | śed bu med ces bya’o ||chos gaṅ dag rten ciṅ ’brel bar ’byuṅ ba de dag la ni skye ba
ci yaṅ med ciṅ bdag po med de |de’i (271a1) phyir chos thams cad ni rtswa daṅ | śiṅ daṅ
| rtsig pa daṅ | lam daṅ | mig yor lta bu źes bya ste |ji ltar phyi rol gyi dṅos po rnams
skye ba na skyed par byed pa med | ’gag pa na yaṅ ’gog par byed pa med pa de bźin du naṅ gi
chos rnams skye ba na yaṅ skyed par byed pa (2) med | ’gag pa na yaṅ ’gog bar byed pa med
de |gźan du na rkyen rnams yod na ’byuṅ gi rkyen ma tshaṅ na ’gog go sñam du sems te |de
ltar na śes pa la sbyor ba ni mthar lta ba thams cad rab tu spoṅ ṅo ||de la mthar lta ba
gaṅ źe na |mtha’ źes bya ba ni chad pa daṅ rtag pa ste | gaṅ de (3) mi skyed ciṅ rnam par
mi ’jig pa ni chad pa daṅ rtag pa daṅ bral ba ste | de’i phyir dag pas na mthar lta ba thams
cad rnam par dag pa ste |rigs kyi bu de ltar na byaṅ chub sems dpa’ rten ciṅ ’brel bar
’byuṅ ba la ’jug pa’i śes pa la mkhas te | mthar lta ba thams cad daṅ bral (4) ba yin no ||

rigs kyi bu de la ji ltar na byaṅ chub sems dpa’ de bźin gśegs pa’i phyag rgyas btab pas | de
bźin ñid dbyer med pa śes pa la mkhas pa yin źe na |de bźin gśegs pa’i phyag rgyas btab
pa źes bya ba la de bźin ñid dbyer med pa de ni phyag rgya (5) ste | phye ba med pa | ’jug
pa med pa | mṅon par źe na pa med pa | mi bskyod pa | bskyod par bya ba ma yin pa ste | lha
daṅ mi daṅ lha ma yin du bcas pa’i ’jig rten gyis bskyod par mi nus so ||de ci’i phyir
źe na | lha daṅ mi daṅ lha ma yin du bcas pa’i ’jig rten (6) ni phyag rgya des btab pa ñid
do ||de bźin gśegs pa’i phyag rgya de ni śin tu mi skye ba’i phyag rgya | śin tu stoṅ pa
ñid kyi phyag rgya | śin tu mtshan ma med pa’i phyag rgya | śin tu smon pa med pa’i phyag
rgya | śin tu ’dus ma byas pa’i phyag rgya | śin tu ’dod chags (7) daṅ bral ba’i phyag rgya
| śin tu de bźin ñid kyi phyag rgya | śin tu yaṅ dag pa’i mtha’i phyag rgya | śin tu nam
mkha’i phyag rgya ste |dper na nam mkha’ phyag rgya mi snaṅ ba de bźin du de bźin gśegs pa’i
phyag rgya de yaṅ spyan lṅa la mi snaṅ ste raṅ gi mtshan ñid kyi phyag (271b1) rgyas btab
ba’o ||de bźin gśegs pas chos kyi tha sñad ji sñed du ’dogs pa de dag thams cad ni de
bźin gśegs pa’i phyag rgyas btaṅ ba de bźin du tha sñad ’dogs so ||de la gaṅ dag rnam par
śes pa’i spyod yul ba de dag ni chos rnam par ’jog par byed do ||gaṅ dag rnam (2) par śes
pa la mi gnas pa de dag ni chos rnam par ’jog par mi byed | chos tha dad du mi byed do ||de
dag de bźin gśegs pa’i phyag rgyas btab bas na de dag de bźin ñid ’byed par mi byed do ||de
la de bźin ñid tha dad pa gaṅ źe na |gaṅ dag tha ma daṅ ’briṅ daṅ rab kyi chos (3) rnams
su rnam par rtog pa’o ||gaṅ dag chos thams cad la mi rtog ciṅ rnam par mi rtog pa de dag
ni de bźin ñid tha dad mi byed do ||gaṅ ji sñed maṅ por brtags śiṅ rnam par brtags kyaṅ
de bźin ñid dbye bar mi nus te |dper na sems can thams cad ni nam mkha’ la (4) rnam par rgyu
yaṅ nam mkha’i khams ni ’brel par mi byed do || de bźin du sems can thams cad de bźin ñid
la rnam par rgyu yaṅ de bźin ñid ni ’dres par mi byed do ||gaṅ ’dir de lta bu’i chos rnams
śes pa’i byaṅ chub sems dpa’ de lta bu ni de bźin gśegs pa’i phyag (5) rgyas btab pa yin
te | de bźin ñid kyaṅ ’dres par mi byed do ||

rigs kyi bu de la ji ltar na byaṅ chub sems dpa’ chos kyi dbyiṅs kyi tshul la źugs śiṅ chos
kyi dbyiṅs thams cad las yaṅ dag par gźol ba yin źe na |chos kyi dbyiṅs źes bya ba ni rdul
thams (6) cad daṅ bral ba’i phyir dod chags daṅ bral ba’i dbyiṅs so ||yaṅ dag par bsgrubs
pa med pa’i phyir ma skyes pa’i dbyiṅs so ||ma byuṅ ba’i phyir mi ’gog pa’i dbyiṅs so ||’gro
ba med pa’i phyir mi ’gro ba’i dbyiṅs so ||rgal ba med pa’i phyir ’oṅ ba med pa’i (7)
dbyiṅs so ||’byuṅ ba med pa’i phyir gnas med pa’i dbyiṅs so ||dus gsum mñam pa’i phyir ji
lta ba bźin gyi dbyiṅs so ||gzod ma nas rnam par dag pa’i phyir bdag gi dbyiṅs so ||don dam
pa yin pa’i phyir gaṅ zag med pa’i dbyiṅs so ||gnas med (272a1) pa’i phyir rnam par rig
pa med pa’i dbyiṅs so ||’dre ba med pa’i phyir kun gźi med pa’i dbyiṅs so ||ṅes par gyur pa’i
phyir skye ba med pa’i dbyiṅs so ||raṅ bźin gyis yoṅs su dag pa’i phyir nam mkha’i dbyiṅs
so ||gñen po med pa’i phyir mya (2) ṅan las ’das pa’i dbyiṅs te |’di ni chos kyi dbyiṅs
kyi tshul la ’jug pa źes bya’o ||rigs kyi bu chos thams cad de ltar źugs pas de la byaṅ
chub sems dpa’ de ltar chos kyi tshul la źugs pa’i gaṅ ci smra ba daṅ brjod pa daṅ | ston
pa de thams cad ni chos (3) kyi dbyiṅs su yaṅ dag par gźol ba ñid do ||chos kyi dbyiṅs kyi
tshul la źugs pa de ’dod chags kyi khams daṅ | chos kyi dbyiṅs de dag gñis su med par rab
tu śes so ||de ci’i phyir źe na | ’dod chags ni chos kyi dbyiṅs kyi raṅ bźin can no ||źe
sdaṅ gi (4) khams daṅ | chos kyi dbyiṅs de dag ni gñis su med de | de ci’i phyir źe na | źe
sdaṅ ni chos kyi dbyigs kyi raṅ bźin can no ||gti mug gi khams daṅ | chos kyi dbyiṅs de
dag ni gñis su med de | de ci ri phyir źe na | gti mug ni chos kyi dbyiṅs kyi raṅ bźin can
no ||ñon (5) moṅs pa’i khams daṅ | chos kyi dbyiṅs de dag ni gñis su med de | de ci’i phyir
źe na | ñon moṅs pa ni chos kyi dbyiṅs kyi raṅ bźin can no ||’dod pa’i khams daṅ | chos
kyi dbyiṅs de dag ni gñis su su med de | de ci’i phyir źe na | ’dod pa’i khams ni chos kyi
dbyiṅs (6) kyi raṅ bźin can no ||gzugs kyi khams daṅ | chos kyi dbyiṅs de dag ni gñis su
med de | de ci’i phyir źe na | gzugs kyi khams ni chos kyi dbyiṅs kyi raṅ bźin can no ||gzugs
med pa’i khams daṅ | chos kyi dbyiṅs de dag ni gñis su med de | de ci’i phyir źe na |
(7) gzugs med pa’i khams ni chos kyi dbyiṅs kyi raṅ bźin can no ||mig gi khams daṅ | chos
kyis dbyiṅs de dag ni gñis su med de | de ci’i phyir źe na | mig ni chos kyi dbyiṅs kyi raṅ
bźin can no ||gzugs kyi khams daṅ | chos kyi dbyiṅs de dag ni gñis (272b1) su med de |
de ci’i phyir źe na | gzugs ni chos kyi dbyiṅs kyi raṅ bźin can no ||mig gi rnam par śes pa’i
khams daṅ | chos kyi dbyiṅs de dag ni gñis su med de | de ci’i phyir źe na | mig gi rnam
par śes pa ni chos kyi dbyiṅs kyi raṅ bźin can no ||yid kyi (2) bar gyi khams daṅ | chos
kyi dbyiṅs de dag ni gñis su med de | de ci’i phyir źe na | yid kyi khams ni chos kyi dbyiṅs
kyi raṅ bźin can no ||yid kyi rnam par śes pa’i khams daṅ | chos kyi dbyiṅs de dag ni
gñis su med de | de ci’i phyir źe na | yid kyi rnam (3) par śes pa ni chos kyi dbyiṅs kyi
raṅ bźin can no ||phuṅ po’i khams daṅ | chos kyi dbyiṅs de dag ni gñis du med de | de ci’i
phyir źe na | phuṅ po’i khams ni chos kyi dbyiṅs kyi raṅ bźin can no |sa’i khams daṅ | chu’i
khams daṅ | me’i khams daṅ | (4) rluṅ gi khams daṅ | chos kyi dbyiṅs de dag ni gñis su
med de | de ci’i phyir źe na | sa daṅ | chu daṅ | med daṅ | rluṅ ni chos kyi dbyiṅs kyi
raṅ bźin can no ||chos kyi phuṅ po brgyad khri bźi stoṅ daṅ spyod pa brgyad khri bźi stoṅ
daṅ chos thams cad kyi bar daṅ | chos kyi (5) dbyiṅs de dag ni gñis su med de | de ci’i phyir
źe na | chos thams cad ni chos kyi dbyiṅs kyi raṅ bźin can no ||byaṅ chub sems dpa’ gaṅ
chos mñam pa ñid la źugs pa de ni chos kyi dbyiṅs thams cad la yaṅ dag par gźol ba’i phyir
chos thams cad rab (6) tu śes pa yin te | rigs kyi bu de ltar na byaṅ chub sems dpa’ chos
kyi tshul la źugs pa yin no ||

rigs kyi bu de la ji ltar na byaṅ chub sems dpa’ bsam pa rdo rje ltar sra źiṅ mi phyed de theg
pa chen po ’di la legs par gnas śiṅ mi gyo ba yin źe na |rigs kyi (7) bu byaṅ chub sems
dpa’ ni rdo rje ltar sra źiṅ mi phyed pa bcu gñis kyis na lha daṅ bcas pa’i ’jig rten gyis
mi phyed pa yin te | bcu gñis gaṅ źe na |’di lta ste | byaṅ chub kyi sems mi phyed pa daṅ
| bsam pa daṅ | lhag pa’i bsam pas sbyor ba mi phyed pa (273a1) daṅ |sbyin pa mi phyed pa
daṅ | tshul khrims daṅ | bzod pa daṅ | brtson ’grus daṅ | bsam gtan daṅ | śes rab mi phyed
pa daṅ |byams pa chen po daṅ | sñiṅ rje chen po mi phyed pa daṅ |bsdu ba’i dṅos po mi phyed
pa daṅ |sems can yoṅs (2) su smin par byed pa mi phyed pa daṅ |saṅs rgyas kyi źiṅ yoṅs
su dag pa mi phyed pa daṅ |’khor bas yoṅs su mi skyo ba mi phyed pa daṅ |dge ba’i rtsa bas
mi ṅoms pa mi phyed pa daṅ |mtshan daṅ dpe byad bzaṅ po’i phyir gtan pa med pa’i mchod
sbyin byed pa mi phyed pa (3) daṅ |dam pa’i chos yoṅs su gzuṅ pa’i phyir lus daṅ srog ’dor
bar mi phyed pa daṅ |sems can gźan daṅ gaṅ zag gźan gyi phyir dge ba’i rtsa ba bsṅo ba mi
phyed pa daṅ |saṅs rgyas kyi chos thams cad yaṅ dag par sgrub pa mi phyed pa ste |rigs kyi
bu gaṅ gi tshe byaṅ (4) chub sems dpa’ chos ’di lta bu ’di dag las mi phyed pa de’i bsam
pa rdo rje ltar sra źiṅ mi phyed pa yin no ||’di lta ste dper na nor bu rin po che rdo rje
ni nor bu rin po che thams cad ’bigs kyaṅ bdag ñid ni mi phigs so || de bźin du byaṅ chub
sems dpa’ bsam pa (5) rdo rje ltar sra źiṅ mi phyed pa yaṅ sems can thams cad kyi bag la
ñal daṅ | ñon moṅs pa kun nas ldaṅ ba daṅ | lta bar gyur pa rnams sel kyaṅ bdag ñid ni theg
pa chen po ’di las mi phyed do ||rigs kyi bu de ltar na byaṅ chub sems dpa’ bsam ba rdo
rje ltar (6) sra źiṅ mi phyed de | theg pa chen po ’di la legs par gnas śiṅ mi g-yo ba yin
no ||

rigs kyi bu de la ji ltar na byaṅ chub sems dpa’ saṅs rgyas kyi yul rjes su thob ciṅ raṅ gi
yul yoṅs su dag pa yin źe na |saṅs rgyas kyi yul źes bya ba ni yul ma (7) yin pa | yul med
pa yul thams cad las yoṅs su dag pa’o ||de la byaṅ chub sems dpa’ ni saṅs rgyas kyi yul yoṅs
su dag pas raṅ gi yul yoṅs su sbyoṅ ste | de ’di sñam du mig gi yul ni saṅs rgyas kyi
yul yin yaṅ saṅs rgyas kyi yul ni (273b1) su daṅ yaṅ ñe ba’am riṅ ba ma yin no ||de ci’i phyir
źe na | saṅs rgyas kyi yul ni dben pa’i yul yin pa’i phyir te | dben pa’i yul la ni mig
gi yul gaṅ yaṅ med do ||rna ba’i yul ni saṅs rgyas gyi yul yin yaṅ | saṅs rgyas kyi yul
ni su daṅ yaṅ ñe ba’am riṅ (2) ba ma yin no ||de ci’i phyir źe na | saṅs rgyas kyi yul ni
dpen pa’i yul yin pa’i phyir te | dben pa’i yul la ni rna ba’i yul gaṅ yaṅ med do ||sna’i
yul ni saṅs rgyas kyi yul yin yaṅ saṅs rgyas kyi yul ni su daṅ yaṅ ñe ba’am riṅ ba ma yin
no ||de ci’i phyir źe na | (3) saṅs rgyas kyi yul ni dben pa’i yul yin pa’i phyir te || dben
pa’i yul la ni sna’i yul gaṅ yaṅ med do ||lce’i yul ni saṅs rgyas kyi yul yin yaṅ saṅs
rgyas kyi yul ni su daṅ yaṅ ñe ba’am | riṅ ba ma yin no ||de ci’i phyir źe na | saṅs rgyas
kyi yul ni (4) dben pa’i yul yin pa’i phyir te | dben pa’i yul la ni lce’i yul gaṅ yaṅ med
do ||lus kyi yul ni saṅs rgyas kyi yal yin yaṅ | saṅs rgyas kyi yul ni su daṅ yaṅ ñe ba’am
riṅ ba ma yin no ||de ci’i phyir źe na | saṅs rgyas kyi yul ni dben pa’i yul (5) yin pa’i
phyir te | dben pa’i yul la ni lus kyi yul gaṅ yaṅ med do ||yid kyi yul ni saṅs rgyas
kyi yul yin yaṅ saṅs rgyas kyi yul ni su daṅ yaṅ ñe ba’am riṅ ba ma yin no ||de ci’i phyir
źe na | saṅs rgyas kyi yal ni dben pa’i yul yin pa’i phyir te dben (6) pa’i yul la ni yid
kyi yul gaṅ yaṅ med do ||phuṅ po rnams daṅ | khams rnams daṅ | skye mched rnams daṅ | rten
ciṅ ’brel par ’byuṅ ba yan lag bcu gñis la yaṅ de bźin no ||rigs kyi bu de ltar na byaṅ
chub sems dpa’ saṅs rgyas kyi yul dben pa ñid (7) kyi yul thams cad dben par ’jug go ||raṅ
gi źiṅ yoṅs su dag pas rgyas kyi źiṅ la źugs pa de ni chos gaṅ dag de’i dbaṅ po drug la snaṅ
bar gyur pa de dag thams cad la saṅs rgyas kyi yul dben par ’jug go ||ji ltar de bźin
gśegs pa’i yul (274a1) chags pa med ciṅ thogs pa med pa’i de bźin du de yul thams cad la yaṅ
mi chags mi thogs te |rigs kyi bu de ltar na byaṅ chub sems dpa’ saṅs rgyas kyi yul la
rjes su źugs śiṅ raṅ gi yul yoṅs su dag pa yin no ||

rigs kyi bu de la ji (2) ltar na byaṅ chub sems dpa’ gzugs thob pa rtag tu mi brjed par spyod
pa yin źe na |rigs kyi bu ’di la byaṅ chub sems dpa’ gzuṅs yoṅs su sbyoṅ ba bya bas gzuṅs
thob par gyur te |

