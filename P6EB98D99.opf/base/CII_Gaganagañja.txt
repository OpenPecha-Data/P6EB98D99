yaṅ śā ri’i bu bcom ldan ’das de bźin gśegs pa rin po che bkod pa gcig pa de’i saṅs rgyas kyi
źiṅ na | byaṅ chub sems dpa’ sems dpa’ chen po nam mkha’i mdzod ces bya ba (4) ’dug ste
| bsod nams kyi gzi brjid kyis śin tu brjid pa |ye śes mthoṅ ba thogs pa med pa |mtshan rnams
kyis lus brgyan pa |dpe byad bzaṅ po rnams kyis byams pa brgyan pa |spobs pas ṅag brgyan
pa |gzuṅs kyis sems brgyan pa |thos (5) pas dran pa brgyan pa |ṅes par sems pas bden pa
brgyan pa |rtogs pas don rtogs pa brgyan pa |bsam pas dam bcas pa brgyan pa |khyad par du
’gro bas lhag pa’i bsam pa brgyan pa |sbyor bas brgyan ciṅ chos thams cad la the tshom med
par gyur pa(6) btaṅ sñoms chen pos brgyan ciṅ mthon dman med pa |mṅon par śes pa chen pos
brgyan ciṅ rdzu ’phrul gyis rnam par rtsen pa thams cad mṅon par śes pa |bsod nams kyis
brgyan ciṅ lag na rin po che gtaṅ bas mṅon par grub pa |ye śes kyis brgyan ciṅ (7) sems can
thams cad kyi sems kyi bsam pa la źugs pa |blos brgyan ciṅ sems can thams cad kyi dge ba’i
rtsa ba rtogs par byed pa |mig gis brgyan ciṅ mig lṅa’i yul la śin tu rnam par dag pa |rna
bas brgyan ciṅ sgra daṅ don thams cad rtogs pa’i sñiṅ (247a) (247a1) po daṅ ldan pa |so
so yaṅ dag par rig pas brgyan ciṅ don daṅ chos daṅ ṅes pa’i tshig daṅ spobs pa so so yaṅ
dag par rig pa mi zad par ston pa |stobs kyis brgyan ciṅ de bźin gśegs pa’i stobs bcu rjes
su thob pa |mi ’jigs pas (2) brgyan ciṅ phas kyi rgol pa thams cad kyis zil gyis mi non
pa |yon tan gyis brgyan ciṅ saṅs rgyas kyi yon tan mtha’ yas pa thob pa |chos kyis brgyan
ciṅ spu’i bu ga thams cad nas chos sgrog pa | so sor rigs pa’i rjes su soṅ ba |snaṅ bas brgyan
ciṅ (3) saṅs rgyas kyi chos thams cad lag mthil du thob pa |’od kyis brgyan ciṅ saṅs
rgyas kyi źiṅ thams cad snaṅ bar byed pa |kun nas ston pas brgyan ciṅ phyad par luṅ ston pa
|gdams pa daṅ rjes su bstan pas brgyan ciṅ de byed pa’i chos tshar phyin pa ||rdzu (4) ’phrul
gyi cho ’phrul gyis brgyan ciṅ rdzu ’phrul rnam par dag pas rnam par grol ba thams cad
ston pa |saṅs rgyas thams cad kyis mṅon par bstod pas brgyan ciṅ gźan la rag ma las pa’i
ye śes la gnas pa |tshogs thams cad kyi yon tan gyis brgyan ciṅ (5) saṅs rgyas thams cad
kyi chos ’dul ba’i rjes su źugs pa ste |śā ri’i bu gaṅ bkod pa ’di lta bu kun du snaṅ ba
’di ni || byaṅ chub sems dpa’ nam mkha’ mdzod kyi byin gyi rlabs so ||śā ri’i bu byaṅ chub
sems sems dpa’ sems dpa’ chen po nam mkha’ mdzod de (6) ṅa la blta ba daṅ | phyag ’tshal
ba daṅ | bsñen bkur byed pa daṅ | ’dus pa chen po’i le’u’i chos kyi rnam graṅs ’di rab tu
yoṅs su bzuṅ ba daṅ | phyogs bcu’i ’jig rten gyi khams nas ’dus pa’i byaṅ chub sems dpa’ ’di
dag chos kyi dga’ ba daṅ | bde (7) ba daṅ | mchog tu dga’ bskyed pa daṅ | theg pa chen
po ’di ’aṅ rab tu yoṅs su gzuṅs pa daṅ | byaṅ chub sems dpa’ thams cad kyi byaṅ chub kyi phyogs
kyi chos kyaṅ yoṅs su gzuṅ ba’i phyir ṅa’i gan du ’oṅ ṅo ||de nas byaṅ chub sems dpa’
sems dpa’ (247b1) chen po nam mkha’ mdzod de bźin gśegs pa rin po che bkod pa gcig pa de
la gsol nas | byaṅ chub sems dpa’ bye ba phrag bcu gñis kyis yoṅs su bskor te mdun du bdar
nas | lhan cig tumṅon du gyur pa’i rdzu ’phrul mṅon par ’du mi byed pa saṅs rgyas (2) kyi
rnam par rol pa daṅ | rdzu ’phrul gyi rkaṅ pas bkod pa chen po’i ’jig rten gyi khams de
nas mi snaṅ bar gyur te | sems kyi skad cig gcig byuṅ ba tsam gyis mi mjed kyi ’jig rten gyi
khams ’dir phyin nas de bar snaṅ la ’dug ste |bkod pa chen po’i ’jig rten gyi khams (3)
kyi me tog daṅ | phreṅ ba daṅ | phye ma daṅ | spos daṅ | byug pa daṅ | gdugs daṅ | rgyal
mtshan daṅ | ba dan ci ’dra ba de ’dra ba’i char rab tu phab pa |’di lta ste | zla ba daṅ
| zla ba chen po daṅ | śin tu mdzes pa’i zla ba daṅ | ñi ma’i ’od daṅ | ñi (4) ma rab tu ’bar
ba daṅ | me śel daṅ | mdog mdzes daṅ | mdog mdzes chen po daṅ | mdog mdzes par ’dug pa
daṅ | stha la daṅ | stha la chen po daṅ | stha la rab mdzes daṅ | dri ma med pa daṅ | kun
du dri ma med pa daṅ | rnam dag ’od daṅ | gser du (5) snaṅ daṅ | nam mkha’ snaṅ ba daṅ |
reg gyur daṅ | dri chen dkar daṅ | ’dab brgya pa daṅ | ze ba stoṅ ldan daṅ | mya ṅan sel ba
daṅ | dga’ byed daṅ | lhas stod daṅ | klu’i me tog daṅ | dga’ ba bde ba kun skyed pa daṅ
| bsam gtan yan lag daṅ | (6) dris dga’ ba daṅ | lus sems tshim byed daṅ | stoṅ gsum dri
daṅ | nad kun źi byed daṅ | nad kun sel daṅ |bdag gi gzi brjid kyis brgyan ciṅ | dpag tu med
pa’i bsod nams kyis grub pa | phyogs bcu’i byaṅ chub sems dpas rig pa | de lta (7) bu’i
me tog gis stoṅ gsum gyi stoṅ chen po’i ’jig rten gyi khams ’di kun du khebs par byas pas
| bcom ldan ’das kyi ’khor gyi dkyil ’khor thams cad du me tog gis pus mo nub tsam du gaṅ
par gyur to ||de nas thams cad daṅ ldan pa’i ’khor des | sṅon (248a) (248a1) ma thos ma mthoṅ
ba’i me tog de mthoṅ nas | bcom ldan ’das la ’di skad ces gsol to ||bcom ldan ’das ’di
lta bu’i me tog blta na sdug pa ’di dag ga las mchis |bcom ldan ’das kyis bka’ stsal pa
| skyes bu dam pa byaṅ chub (2) sems dpa’ sems dpa’ chen po nam mkha’ mdzod de bkod pa chen
po’i ’jig rten gyi khams de nas ’dir ’oṅs te | de nam mkha’i dkyil du ’dug nas | ’di lta
bu’i me tog gi char rab tu phab po ||de nas byaṅ chub sems dpa’ sems dpa’ chen po nam (3)
mkha’i mdzod byaṅ chub sems dpa’ bye ba phrag bcu gñis po de dag daṅ lhan cig tu nam mkha’i
dkyil de nas babs te | bcom ldan ’das kyi źabs la mgo bos phyag ’tshal nas | lan gsum bskor
ba byas te | bcom ldan ’das la ’di skad ces gsol to ||bcom ldan (4) ’das de bźin gśegs
pa rin po che bkod pa gcig pa de | bcom ldan ’das la gnod pa chuṅ ṅam | ñam ṅa ba chuṅ ṅam
| bskyod pa yaṅ ṅam | stobs daṅ bde bar reg pa la gnas sam źes sñun gsol źiṅ | byaṅ chub
sems dpa’ sems dpa’ chen po nam (5) mkha’ mdzod la sogs pa |byaṅ chub sems dpa’ bye ba phrag
bcu gñis po ’dus pa chen po’i le’u’i chos kyi rnam graṅs ñan ’tshal ba | ’di dag ji ltar
chos thams cad la dbaṅ bgyid ciṅ | chos chen po daṅ ldan pas slar ldog par ’gyur ba’i
chos kyi bka’ mchid (6) kyis bcom ldan ’das kyis mgu bar mdzod cig ces de skad kyaṅ gsuṅ ṅo
||de nas byaṅ chub sems dpa’ nam mkha’ mdzod kyis bcom ldan ’das kyi seṅ ge’i khri’i steṅ
gi bar snaṅ la dpag tshad stoṅ phrag bcu tsam gyi rin po che’i gdugs byin gyis brlabs nas
(7) bcom ldan ’das la thal mo sbyar te phyag ’tshal nas | tshigs su bcad pa ’di dag gis
mṅon par bstod pa |

