bcom ldan ’das gal te de bźin (4) gśegs pas bdag la skabs phye na chos rnam par ṅes pa la ’jug
pa’i bka’ mchid chuṅ zad cig bdag źu’o ||de ci’i slad du źe na | bcom ldan ’das ni mi chags
pa’i ye śes can te sems can thams cad kyi dbaṅ po mchog daṅ mchog ma lags pa mkhyen pa
ye śes la (5) mkhas pa |bcom ldan ’das ni snaṅ ba brñes pa ste mun pa thams cad daṅ bral
ba |bcom ldan ’das ni don mkhyen pa ste tshig thams cad rab tu dbye ba’i ye śes la mkhas
pa |bcom ldan ’das ni dus mkhyen pa ste tshod las mi ’da’ źiṅ phyad par luṅ ston pa |bcom
(6) ldan ’das ni tshod mkhyen pa ste sems can thams cad la so so ci rigs par chos ston pa
|bcom ldan ’das ni rnam par rol pa ste mṅon par śes pa daṅ | rdzu ’phrul gyi rkaṅ pa rnam
par ṅes pa’i ye śes la mkhas pa ||bcom ldan ’das ni śin tu rnam par gzigs pa’i blo (7) daṅ
ldan pa ste sems can thams cad kyi sems kyi spyod pa phyag mthil du ’jog par kun tu ston
pa |bcom ldan ’das ni mṅon par ’phags pa ste spyi gtsug bltar mi mthoṅ ba |bcom ldan ’das
ni zil gyis ma non pa ste stoṅ gsum gyi stoṅ chen po’i ’jig rten gyi khams na (250b1) dpa’
bo gcig po ||bcom ldan ’das ni raṅ byuṅ ba ste slob dpon med par chos thams cad raṅ gis mṅon
par rdzogs par saṅs rgyas pa |bcom ldan ’das ni ’dren pa ste ’dren pa med pa daṅ lam ṅan
par źugs pa rnams la yaṅ dag pa’i lam ston pa |bcom ldan ’das ni sman (2) pa’i rgyal po
ste thog ma daṅ tha ma ma mchis pa’i ’dod pa daṅ | ñon moṅs pa daṅ | kun tu bsgribs pa daṅ
| śin tu bsgribs pa daṅ | kun nas ldaṅ bas bsgribs pa’i ’jig rten gnas pa rnams nad ma mchis
pa ’chi ba ma mchis pa’i gnas kyi lam la rab tu ’god pabcom (3) ldan ’das ni stobs daṅ
drag śul ’chaṅ ba ste gnas daṅ gnas ma yin pa mkhyen pa la mkhas śiṅ gsum rig pa’i rig pa
brñes pa |bcom ldan ’das ni mi ’jigs pa chen po brñes pa ste zag pa zad ciṅ mñam pa ñid
mṅon par rdzogs par saṅs rgyas te kun nas ñon moṅs pa (4) med pa daṅ rnam par byaṅ ba mkhyen
pa la mkhas pa | lha daṅ bcas pa’i ’jig rten gyi mdun du khyu mchog seṅ ge’i sgra sgrogs
pa |bcom ldan ’das ni saṅs rgyas kyi chos ma ’dres pa daṅ ldan pa ste dus gsum la thogs
pa med pa’i ye śes can bcom ldan ’das ni sku daṅ gsuṅ (5) daṅ thugs yoṅs su dag pa ste ’khrul
pa daṅ ca co mi mṅa’ ba | sñoms par ’jug pa thams cad daṅ rnam par grol ba’i ye śes gzigs
pa |bcom ldan ’das ni byams pa chen po la gnas pa ste źe ’gras pa med pa’i blo daṅ ldan
pa | sems can thams cad la sems (6) sñoms pa | nams mkha’ daṅ mtshuṅs pa’i ’od zer gyis
gzigs pa’i spyan daṅ ldan pa |bcom ldan ’das ni thugs rje chen po la gnas pa ste legs par
byas ba daṅ | ñes par byas pa daṅ | bde ba daṅ sdug bsṅal bas mi bskyod pa | sems can thams
cad la mñam (7) par ’jug pa’i blo daṅ ldan pa |bcom ldan ’das ni saṅs rgyas thams cad daṅ
mñam pa ste mñam pa’i ye śes gñis su med pa la źugs pa |bcom ldan ’das ni bye brag med pa
ste nam mkha’ lta bur śin tu rnam par dag ciṅ sems can thams cad la mñam par sbyor (251a)
(251a1) ba |bcom ldan ’das ni ’dod pa med pa ste śes rab kyis ṅoms pa | rñed pa daṅ bkur
sti daṅ | tshigs su bcad pa daṅ bral ba ||bcom ldan ’das ni thams cad mkhyen ciṅ thams cad
gzigs pa spyan lṅa’i tshul yoṅs su dag pa’o ||bcom ldan ’das de ltar de (2) bźin gśegs pa
yon tan daṅ chos daṅ ye śes tshad ma mchis pa daṅ ldan par bdag gis rig nas chos rab tu
brjod pa’i sgo yoṅs su źu bar ’tshal te gus pa daṅ bcas śiṅ chos la gces spras su bgyi ba
daṅ ldan pa ste ||ṅa rgyal ma mchis śiṅ sems can thams cad chos la (3) sbyor ba | thams cad
mkhyen pa’i ye śes kyis mṅon par bsgrub pas chos ’tshal ba’i slad du de bźin gśegs pa la
yoṅs su źu’o ||de skad ces gsol ba daṅ | bcom ldan ’das kyis byaṅ chub sems dpa’ sems dpa’
chen po nam mkha’ mdzod la ’di skad ces bka’ (4) stsal to ||legs so legs so || skyes bu
dam pa ji ltar khyod gaṅ gā’i kluṅ gi bye ma sñed kyi saṅs rgyas bcom ldan ’das rnams la dris
pa rnams luṅ bstan pa thob pa rigs kyi bu khyod ci daṅ ci ’dod pa de bźin gśegs pa la
dris śig daṅ dris pa de daṅ de ñid luṅ bstan pas ṅas (5) khyod kyi sems raṅs par bya’o ||de
nas byaṅ chub sems dpa’ sems dpa’ chen po yon tan gyi rgyal po rab tu snaṅ ba źes bya ba
’khor der ’dus par gyur te || ’dug pa des byaṅ chub sems dpa’ sems dpa’ chen po nam mkha’
mdzod la di skad ces smras so ||ci źig gi phyir (6) rigs kyi bu khyod de bźin gśegs pa la
źu bar ’dod | de nas byaṅ chub sems dpa’ sems dpa’ chen po nam mkha’ mdzod kyis byaṅ chub
sems dpa’ sems dpa’ chen po yon tan gyi rgyal po rab tu snaṅ ba la tshigs su bcad pa slar
smras pa |

