chos bźis ni bdud kyi las ’di (7) dag las śin tu ’da’ ste | bźi gaṅ źe na |’di lta ste | byaṅ
chub kyi sems ma brjed pa’i pha rol tu phyin pa drug po dag daṅ |dad pa daṅ brtson ’grus
la gnas pa’i bag(bga?) yod pa daṅthabs la mkhas pa la gnas te sems can yoṅs su smin par byed
pa daṅ |chos kyi tshul zab mo la gnas (278a1) te dam pa’i chos yoṅs su ’dzin pas so ||rigs
kyi bu de ltar chos la sbyor ba’i byaṅ chub sems dpa’ ni bdud bźi’i lam las yaṅ dag par
’das śiṅ bdud daṅ phyir rgol ba thams cad bcom pa yin no ||

rigs kyi bu de la ji ltar na byaṅ chub sems dpa’ (2) bsod nams tshad med pa bsags śiṅ sems can
thams cad ’tsho bar gyur pa yin źe na |rigs kyi bu ’di la byaṅ chub sems dpa’ ni sems can
rnams la byams pas gnas pa yin |’byuṅ po rnams la sñiṅ rje bar gnas pa yin |bsam gtan rnams
la de la ma chags (3) par gnas pa yin |sloṅ ba rnams la bdog pa thams cad yoṅs su gtoṅ
ba yin |bsod nams dag gis loṅs spyod mi zad pa yin |bsam pa dag pas lag na rin po che yin
|mthon dman gyi yid med pas sems sa daṅ mtshuṅs pa yin |tshul khrims yoṅs su dag (4) pas
bsam pa ’byor ba yin |mchod sbyin thams cad sgrub pas sems grol źiṅ sgo bsgrib pa med pa
yin |chos rnam par ’byed pas gzuṅs daṅ spobs pa phun sum tshogs pa yin |saṅs rgyas kyi źiṅ
tshad med par ’gro bas mṅon par śes pa’i ye śes la gnas pa (5) yin no ||ji ltar phyi rol
gyi ’byuṅ ba chen po bzi po ’di dag sems can thams cad kyi ’tsho bar gyur pa de bźin du bdag
gi naṅ gi ’byuṅ ba chen po bźi po ’di dag kyaṅ sems can thams cad kyi ’tsho bar gyur cig
|bdag gis dge ba’i rtsa ba daṅ | chos śes pa la mkhas pa (6) gaṅ yin pa de sems can thams
cad kyi ’tsho ba ma yin par ma gyur cig ces de ltar dge ba’i rtsa ba rnams kyaṅ yoṅs su
bsṅo ste |de ltar na byaṅ chub sems dpa’ bsod nams tshad med pa bsags śiṅ sems can thams cad
kyi ’tsho bar gyur pa yin no ||

rigs kyi bu (7) de la ji ltar na byaṅ chub sems dpa’ saṅs rgyas rnams ma byuṅ yaṅ saṅs rgyas
kyi mdzad pas sems can rnams la ñe bar gnas pa yin źe na |rigs kyi bu ’di la byaṅ chub sems
dpa’i ni gnas daṅ gnas ma yin pa’i bya ba śes pas stobs bcu yoṅs su sbyaṅ bar bya ba tshar
(278b1) phyin pa yin |zag pa zad pa’i bya ba śes pas mi ’jigs pa bźi yoṅs su sbyaṅ bar
bya ba tshar phyin pa yin |dus gsum la chags pa med pa’i ye śes kyi bya ba śes pas saṅs rgyas
kyi chos ma ’dres pa bcwa brgyad yoṅs su sbyaṅ bar bya ba tshar phyin pa yin |saṅs rgyas
kyi spyan gyi snaṅ ba thob pas (2) spyan lṅa yoṅs su spyaṅ bar bya ba tshar phyin pa yin
|byaṅ chub kyi sñiṅ por ’gro ba thob pas mṅon par śes pa thams cad yoṅs su sbyaṅ bar bya
ba tshar phyin pa yin |ñon moṅs pa’i bag chags yaṅ dag par bcad pas dge ba’i chos thams
cad yoṅs su bskaṅ ba tshar phyin pa yin |bsod (3) nams kyi tshogs thams cad bsags pas lus
daṅ | ṅag daṅ | sems daṅ | mtshan daṅ | dpe byad bzaṅ po’i rgyan yoṅs su sbyaṅ bar bya ba
tshar phyin pa yin |dbaṅ bskur ba thob bas sa bcu yoṅs su sbyaṅ bar bya ba tshar phyin pa
yin |ye śes kyi tshogs bsags pas saṅs rgyas (4) kyi chos thams cad yoṅs su sbyaṅ bar bya ba
tshar phyin pa yin te |rigs kyi bu de ltar na byaṅ chub sems dpa’ saṅs rgyas rnams ma byuṅ
yaṅ saṅs rgyas kyi mdzad pas sems can rnams la ñe bar gnas pa yin no ||

rigs kyi bu de la ji ltar na byaṅ chub sems dpa’ rgya (5) mtsho’i phyag rgya’i tiṅ ṅe ’dzin
thob ciṅ sems can thams cad kyi sems daṅ spyod pa la mi chags pa yin źe na |rigs kyi bu ’di
lta ste dper na ’dzam bu’i gliṅ na sems can rnams kyi gzugs snaṅ ba ji sñed par de dag thams
cad daṅ ’dra ba’i phyag rgya rgya mtsho chen po la yod de | (6) de’i phyir mtsho chen
po źes bya’o ||de bźin du sems can thams cad kyi sems su snaṅ ba’am | gzugs su snaṅ ba’am
| sgrar snaṅ ba ji sñed pa de dag thams cad rgya mtsho’i phyag rgya’i tiṅ ṅe ’dzin la gnas
pa’i byaṅ chub sems dpa’ snaṅ ba gcig la snaṅ bar ’gyur te | de’i (7) phyir rgya mtsho’i
phyag rgya’i tiṅ ṅe ’dzin ces bya’o ||’di lta ste dper na rgya mtsho chen po ni ro gcig pa
yin no || de bźin du byaṅ chub sems dpa’ yaṅ chos la rnam par grol ba’i ror śes pas ro gcig
pa yin no ||’di lta ste dper na rgya mtsho chen po ni dus las mi yol ba yin no || de (279a1)
bźin du byaṅ chub sems dpa’ yaṅ dus daṅ dus ma yin pa la so sor rtog pas byaṅ chub
kyi sñiṅ po’i dus las mi yol lo ||’di lta ste | dper na rgya mtsho chen po ni śi ba’i ro daṅ
lhan cig mi gnas so || de bźin du byaṅ chub sems dpa’ yaṅ bag chags kyi ñon moṅs pa thams
(2) cad daṅ | ñan thos daṅ | raṅ saṅs rgyas kyi sems thams cad daṅ lhan cig mi gnas so
||’di lta ste | dper na rgya mtsho chen po ni chu thams cad zad pas bri ba’am gaṅ ba med do
|| de bźin du byaṅ chub sems dpa’ yaṅ chos thams cad zad pas chos kyi dbyiṅs bri ba’am gaṅ
(3) bar mi byed do ||’di lta ste | der na rgya mtsho chen po ni kha tshon tshad med do
| de bźin du byaṅ chub sems dpa’ yaṅ śes rab kyis tshad med do ||’di lta ste | dper na rgya
mtsho chen po ni zab ciṅ gtiṅ dpag dka’ ba yin no || de bźin du byaṅ chub sems dpa’ yaṅ
zab ciṅ ñan (4) thos daṅ | raṅ saṅs rgyas thams cad kyis gtiṅ dpag dka’ ba yin no ||’di lta
ste | dper na rgya mtsho chen po ni sems can tshad med pa’i gnas yin no || de bźin du byaṅ
chub sems dpa’ yaṅ sems can yoṅs su min par bya ba tshad med pa’i gnas yin no ||’di ni
rgya mtsho’i (5) phyag rgya’i tiṅ ṅe ’dzin la ’jug pa yin te | rigs kyi bu de ltar źugs pa’i
byaṅ chub sems dpa’ ni sems can thams cad kyi sems daṅ spyod pa la mi chags pa yin no ||

rigs kyi bu de la ji ltar na byaṅ chub sems dpa’ chags pa thams cad las yaṅ dag par ’das pa
yin (6) źe na |chags pa źes bya ba ni gaṅ chos rnams la lta ba kun nas ldaṅ ba’o ||byaṅ chub
sems dpa’ ni lta ba kun nas ldaṅ ba thams cad daṅ bral bas chags pa thams cad las yaṅ dag
par ’das pa yin no ||’di lta ste | dper na rluṅ mar ni nam mkha’i dkyil na mi chags (7)
so || de bźin du byaṅ chub sems dpa’ rluṅ mar lta bu’i sems daṅ ldan pa yaṅ sems can thams
cad la mi chags so ||

yaṅ skyes bu dam pa de dag ni spyod pa daṅ | cho ga’i tshul śes pa yin te | de la cho ga ni
dran pa’o || spyod pa ni rnam par mi g-yeṅ ba’o ||de dag ni mun pa daṅ (279b1) bral źiṅ snaṅ
pa thob pa yaṅ yin te de la mun pa źes bya ba ni gaṅ chos rnams la mi śes pa’o || snaṅ
ba źes bya ba ni gaṅ chos rnams la ye śes thogs pa med pa ste | de’i phyir de dag mun pa daṅ
bral źiṅ snaṅ ba thob pa źes bya’o ||

skyes bu dam pa de dag ni ye śes gźan gyi driṅ la mi ’jog ciṅ raṅ gis (2) ye śes thob ba yin
te |de ci’i phyir źe na | de dag raṅ byuṅ gi ye śes la mṅon par gnas śiṅ sems can gźan ye
śes ’dod par byed pa ma yin no1 ||gaṅ gi tshe byaṅ chub sems dpa’ chos gtan la ’bebs pa’i
ye śes bstan pa ’di la gźan gyi driṅ la mi ’jog ciṅ raṅ gis ye śes thob (3) par gyur pa de’i
tshe myur du thams cad mkhyen pa’i ye śes thob par ’gyur ro ||

de nas bcom ldan ’das kyis de’i tshe tshigs su bcad pa ’di dag gsuṅs so ||gaṅ źig lta ba kun
las sems dben źiṅ || mkhas pa bsod nams tshogs ni rab byed la ||mtshan ma ldaṅ ba yoṅs su
spaṅs (4) nas su || byaṅ chub phyir bsṅos de ni zad mi ’gyur ||

ṅa rgyal las kyaṅ ṅa rgyal kun spaṅs nas || de ni ye śes tshogs rnams tshol bar byed ||mtha’
yas blo ldan nam mkha’i ṅo bo ñid || kun mkhyen ye śes yoṅs su rdzogs par byed ||

rgyal ba’i sras de saṅs rgyas rjes dran pa || gzugs (5) daṅ mtshan gyi chos su ma yin te ||gaṅ
na sems daṅ yid ni mi rgyu ba || de ni ’thun par saṅs rgyas rjes su dran ||

chos ni ’dod chags bral źiṅ raṅ bźin dben || źi źiṅ rab źi rtag tu mtshan ma med ||gaṅ źig dmigs
pa thams cad bral gyur pa || de ’dir chos ni rjes su dran pa (6) yin ||

’phags pa’i dge ’dun śin tu ’dus ma byas || stoṅ pa mtshan med smon lam rnam par grol ||de la
sems med dran daṅ ’jug pa med || de ni dge ’dun rjes su dran pa yin ||

phuṅ po yon su btaṅ ba thams cad gtoṅ || ñon moṅs dṅos po thams cad legs par (7) ’dor ||sñems
pa med ciṅ rtog daṅ rnam rtog dag || ’di ni gtoṅ ba legs par rjes su dran ||

tshul khrims zag pa med ciṅ ’dus ma byas || lus daṅ dag daṅ yid kyis ’jug pa med ||’byuṅ ba
med ciṅ srid gsum mi gnas pa || de ni tshul khrims rjes su dran pa yin ||

lha gaṅ (280a1) dag ciṅ dri med ñon moṅs med || dga’ ldan gnas pa dbaṅ bskur thob gyur pa ||sems
can dag pa de dag ’di dran źiṅ || bdag kyaṅ myur du de ’drar ’gyur sñam sems ||

de bźin gśegs kyi dam chos ’dzin pa ni || ñon moṅs dṅos po thams cad ’dzin mi (2) byed ||chos
daṅ chos min gñis las rnam par grol || de ’dra de na rgyal ba’i chos ’dzin yin ||

rgyal bas byaṅ chub mtshan ñid gaṅ brñes pa || chos kyi mtshan ñid de ni yoṅs ’dzin ciṅ ||gaṅ
gis rdul med mtha’ ’dir rab śes pa || de ni saṅs rgyas kun gyi chos ’dzin (3) yin ||

bdag ni rab tu dag pas sems can dag || chos kun dag par mkhas pa sus rtogs pa ||de ni sems dag
raṅ bźin ’od gsal te || sems can gtaṅ phyir rtag tu yoṅs smin byed ||

sems can khams rnams ma ruṅ mi byed ciṅ || de ni bri źiṅ gaṅ bar mthoṅ (4) ba med ||lta ba nor
pa rab tu spaṅ bar ston || de ’dra de ni sems can maṅ po sbyoṅ ||

’jig rten yul kun rab tu gaṅ ston pa || des ni saṅs rgyas yul yaṅ rab tu ston ||saṅs rgyas yul
ni ñam mkha’ mtshuṅs pa ste || de bźin ’jig rten yul yaṅ rab tu śes ||

sgra skad (5) dbyaṅs dag yi ge thams cad ni || brag ca ’dra bar de yis rab mthoṅ ciṅ ||de la
ñan pa’aṅ śin tu yod min par || de ltar rab tu śes pa gzuṅs thob bo ||

kun du ’dzin daṅ ’dzin ciṅ klog pa daṅ || chos rnams bstan pa’i rnam pa rab bśad kyis ||bdag
daṅ sems (6) can chos su rlom sems med || de ni gzuṅs la rab tu gnas pa yin ||

rgyal ba kun gyis gsuṅs pa ’dzin byed ciṅ || legs par gsuṅs pas sems can tshim byed pa ||dran
dag tiṅ ṅe ’dzin daṅ bral mi ’gyur || gzuṅs la ṅes pa’i yon tan ’di dag go ||

chos ni (7) rnam par kun du bsags med pas || chos la mi ’phro ’phros pa med pa’aṅ min ||dper
na klu ni char rgyun ’bebs par ltar || de ltar de yaṅ chos kyi char pa ’bebs ||

yon tan ’byuṅ gnas rnams kyi spobs pa ni || thogs med rgyun chags rgyun chad mi ’gyur bar ||mdo
(280b1) sde stoṅ phrag bye ba rab du ’chad || sems can dbaṅ por sems can ’du śes med ||

saṅs rgyas mthu yis bskal pa bye stoṅ du || rgyun mi ’chad par chos ni rab ston ciṅ ||bsam pa
ji bźin sems can tshim par byed || spobs pa’i tshul gyis saṅs rgyas yon tan gnas ||

chos ’di (2) thams cad nam mkha’ ’dra ba źes || gaṅ gis chos rnams kun gyi tshul śes la ||sems
can srog daṅ gaṅ zag mi ’dzin pa || de ni rgyal ba rnams kyi dam chos ’dzin ||

sems can thams cad śin tu mya ṅan ’das || de dag de ltar kun du skye ba med ||su yi bzod pa
’di ’dra’i ’od (3) gsal ba || de ni bstan pa ’di la bag yod yin ||

phuṅ po yaṅ dag sgyu ma lta bur mthoṅ || chos dbyiṅs ji ’dra de bźin khams rnams śes ||dbaṅ
po drug ni groṅ stoṅ ’dra mthoṅ ba || de ni phuṅ po’i bdud las yaṅ dag ’da’ ||

sprin brtsegs phuṅ po lta bur ñon moṅs rnams || bag (4) yod tshul bźin rab tu rtog byed ciṅ
||chos la mi rtog rnam par mi rtog pa || de ni ñon moṅs bdud las yaṅ dag ’da’ ||

gaṅ źig skye ba rtag tu skye med śes || ’di la gaṅ yaṅ ’pho med ’gro ba med ||chos rnams ’oṅ
med soṅ ba med śes pa || de ni ’chi bdag bdud kyi dbaṅ mi ’gro ||

(5) gaṅ źig g-yo daṅ rlom sems mi byed ciṅ || byaṅ chub gnas kyaṅ byaṅ chub ’du śes med ||bdag
daṅ sems can med kyaṅ sñiṅ rje ’jug || de ni dpuṅ daṅ bcas pa’i bdud ’dul lo ||

rnam śes ye śes gñis ni mñam par mthoṅ || ’dus byas mi gnas ’dus ma byas la (6) min ||’gro ba’i
sems ni sgyu ma ’drar mthoṅ ba || de ni sems dpa’i rdzi ba med pa yin ||

pha rol tshu rol gaṅ la’aṅ mi chags la || chos ldan gru ni yaṅ dag su sbyor ciṅ ||sems can sgrol
yaṅ sems can ’du śes med || mñam pa źes bya byaṅ chub sems dpa’ de ||

srid pa gsum (7) po ’brog dgon ’dra ba daṅ || stoṅ par ’gyur ba med par rab śes śiṅ ||lam gyi
rim gyis rtag tu sems can sgrol || de ni ded dpon bdud rtsi lam ston pa ||

mdzaṅs pa de ni tshul daṅ tshul min mkhas || chos rnams gdod nas stoṅ bar rab tu śes ||tshul
daṅ rigs pas mya ṅan ’das la ’dzud || (281a1) byaṅ chub sems dpa’ de ni ’dren ces bya ||

sems kyi rgyud ni gźan daṅ gźan du ’gyur || sems ni sems la nams kyaṅ mtshams mi sbyor ||’gro
ba’i sems rgyud de dag rab śes pa || byaṅ chub sems dpa’ yoṅs su ’dren ces bya ||

nam mkha’i ṅo bo ñid daṅ chu zla ltar || chos (2) rnams thams cad dag ciṅ rnam dag ces ||ñon
moṅs kun daṅ ’dre bar mi byed pa || sems can dag pa de ni ma smad pa ||

gaṅ źig chos gcig gis ni chos rnams kun || sgyu ma smig rgyu ’dra bar gzuṅ med daṅ ||gsog daṅ
brdzun daṅ rtag pa med par śes || de ni byaṅ chub sñiṅ por (3) myur du ’gro ||

chos gtan la ’bebs pa bstan pa ’di bśad pa na | lha daṅ | mi daṅ | lha ma yin daṅ | mi ’am ci
daṅ | lto ’phye chen po’i srog chags khrag khrig phrag bdun cu rtsa gñis bla na med pa yaṅ
dag par rdzogs pa’i byaṅ chub tu sems bskyed do ||byaṅ chub sems dpa’ sum khri ñis stoṅ
ni (4) mi skye ba’i chos la bzod pa thob par gyur to ||stoṅ gsum gyi stoṅ chen po’i ’jig
rten gyi khams ’di yaṅ rnam pa drug tu rab tu g-yos so ||snaṅ ba chen pos kyaṅ ’jig rten gyi
khams khyab par gyur to ||lha brgya stoṅ dag kyaṅ me tog gi char rab tu ’bebs śiṅ sil sñan
dag (5) kyaṅ dgrol nas | ’di skad ces gaṅ dag bstan pa ’di thos nas mos pa daṅ | ’dzin
pa dag nan tan byed pa’i sems can de dag ni saṅs rgyas kyi yul du rjes su doṅ ba yin no ||gaṅ
du saṅs rgyas bcom ldan ’das rnams ’byuṅ ba’i saṅs rgyas kyi źiṅ ’di thams cad mkhas
pa rnams kyis (6) rgyan gyis legs par brgyan pa byas te phyag bya’o ||de ci’i phyir źe na
| saṅs rgyas byuṅ bar gyur na chos ’di lta bu ’di rab tu ston par ’gyur ro || skyes bu dam
pa bsam gyis mi khyab pa’i chos daṅ ldan pa ’di dag kyaṅ mthoṅ bar ’gyur ro źes ched du brjod
pa ched du brjod do ||de nas bcom (7) ldan ’das kyis źus pa luṅ bstan pas byaṅ chub sems
dpa’ sems dpa’ chen po nam mkha’ mdzod mṅon du raṅs par mdzad pas | mu tig gi dra ba ’od
dri ma med ciṅ rnam par dag pa stoṅ gsum yoṅs su gaṅ ba ri ba bcom ldan ’das kyi sku la
mṅon par gsol nas bcom ldan ’das (281b1) la ’di skad ces gsol to ||saṅs rgyas bcom ldan ’das
rnams kyi ye śes ni chags pa mi mṅa’ źiṅ sgrib pa mi mṅa’ ba | bstan pa ’di ni rgyun mi
’chad pa | de bźin gśegs pa ni sems can thams cad kyi sems la gzigs śiṅ dbaṅ po mchog daṅ
mchog ma yin pa mkhyen pa’i ye śes (2) la mkhas pa’o ||bcom ldan ’das kyis ’di ’dra ba’i
chos kyi tshul gyi rnam pa bstan pa des ’khor thams cad kyi sems tshims par gyur to ||theg
pa chen po ’di yaṅ rgyas par rjod pa mdzad par gyur to ||phyogs bcu’i ’jig rten gyi khams
nas ’dus pa’i byaṅ byaṅ chub sems dpa’ ’di dag la (3) yaṅ chos kyi snaṅ ba chen pos rgyas
par mdzad par gyur to ||bcom ldan ’das de bźin gśegs pas bdag la yaṅ chos ’byuṅ ba’i sgo
bstan pas chos ’byuṅ ba’i sgo des chos ’byuṅ ba’i sgo tshad ma mchis pa bstan par bgyi’o
||

|| ’phags pa nam mkha’ mdzod kyis źus (4) pa | bam po bźi pa |de nas byaṅ chub sems dpa’ sems
dpa’ chen po myur bar spobs pa źes bya ba ’khor de ñid du ’dus par gyur te | ’dug pa des
byaṅ chub sems dpa’ nam mkha’ mdzod la ’di skad ces smras so ||rigs kyi bu gaṅ khyod kyi
miṅ nam mkha’ mdzod ces bya ba (5) de | ci nam mkha’ khyod kyi mdzod dam |smras pa | rigs
kyi bu de bźin te | nam mkha’ ni kho bo’i mdzod do ||myur bar spobs pas smras pa | rigs kyi
bu nam mkha’ mdzod kyi bye brag bdag cag gis kyaṅ blta’o ||de nas bcom ldan das kyis byaṅ
chub sems dpa’ nam mkha’ mdzod (6) la bka’ stsal pa |rigs kyi bu khyod kyis nam mkha’ mdzod
kyi khyad par ston cig ||de nas byaṅ chub sems dpa’ nam mkha’ mdzod kyis byaṅ chub sems
dpa’ myur bar spobs pa la ’di skad ces smras so ||rigs kyi bu khyod kyi yid la gaṅ ’dod
pa de kho bos nam mkha’ las (7) char dbab bo ||de nas byaṅ chub sems dpa’ myur bar spobs pa
’di sñam du sems te |de bźin gśegs pa rin po che ud pa la’i dpal gyi ’jig rten gyi khams
pad ma bkod pa źes bya ba na | ’od thams cad rnam par snaṅ ba źes bya ba’i pad ma rgya ni
rgyaṅ grags kyi tshad |’dab ma bye ba stoṅ phrag (282a1) maṅ po ’jam źiṅ gźon pa |gos ka
tsa li na di ka ltar reg na bde ba |dris ni saṅs rgyas kyi źiṅ khyab pa |kha dog maṅ po brgya
stoṅ daṅ ldan pa |mthoṅ na yid du ’oṅ źiṅ chog mi śes pa |pad ma de mthoṅ ba daṅ dri bsnams
pas byaṅ chub sems dpa’ de dag tiṅ ṅe ’dzin thob par (2) ’gyur ba de bdag gis mthoṅ
ste |’khor ’dir de ’dra ba’i pad ma’i char phob śig sñam pa daṅ |byaṅ chub sems dpa’ myur
bar spobs pas bsams ma thag tu de | de nas byaṅ chub sems dpa’ nam maka’ mdzod kyi byin gyi
rlabs kyis nam mkha’i ṅos las de ’dra ba’i pad ma’i char mṅon par (3) phab ste |de nas ’khor
de dag thams cad pad ma de dag gi dri mthoṅ źiṅ tshor bas dga’ ba’i zas źes bya ba’i
tiṅ ṅe ’dzin la sñoms par źugs so ||’khor de thams cad tig ṅe ’dzin las laṅs te | byaṅ chub
sems dpa’ nam mkha’ mdzod la phyag ’tshal nas ’di skad ces ’dzer to ||(4) skyes bu dam pa’i
byin gyi rlabs daṅ ye śes kyi stobs legs so legs so ||sems can thams cad kyaṅ ’di ’dra
’bi byin gyi rlabs thob par gyur cig |

de nas byaṅ chub sems dpa’ rin chen bkod pa źes bya ba ’dus par gyur te | ’dug pa des byaṅ chub
sems dpa’ nam mkha’ mdzod la (5) ’di skad ces smras so |rigs kyi bu khyod kyis nam mkha’
las gser phye’i char phob śig ||byaṅ chub sems dpa’ rin chen bkod pas tshig de skad ces
smras ma thag tu | de’i mod la nam mkha’ las gser phye’i char mṅon par phab bo ||de nas yaṅ
byaṅ chub sems dpa’ rin chen bkod pas (6) byaṅ chub sems dpa’ nam mkha’ mdzod la ’di skad
ces smras so ||rigs kyi bu khyod kyis nam mkha’ las rin po che thams cad kyi char phob
sig |tshig de skad ces smras ma thag tu de’i mod la phyogs bcu nas ri rab kyi tshad tsam gyi
rin po che graṅs med dpag tu med pa miṅ tha dad pa kha dog tha dad pa (7) yod pa de dag
gi char chen po mṅon par phab pa ’di lta ste |gser daṅ | dṅul daṅ | śe la daṅ | bai dū rya
daṅ | rdo’i sñiṅ po daṅ | mu tig dmar po daṅ | spug daṅ | dpal gyi sñiṅ po’i ze ba can daṅ
| dri med daṅ | rin chen byi ru daṅ | zla ba’i ’od daṅ | me śel daṅ | snaṅ byed daṅ | ’od
mchog daṅ | ’dzam gliṅ ’od daṅ | me (282b1) ’od daṅ | duṅ daṅ | man śel daṅ | byi ru daṅ
| an da rñil daṅ | yon tan ’byuṅ gnas daṅ | rab tu źi ba’i ’od daṅ | chu ’od daṅ | chu mdog
daṅ | chu daṅ bar byed daṅ | sa’i ’od daṅ | mi phyed pa’i gnas daṅ | mig mi bzod pa daṅ
| brgya byin thogs pa daṅ | rgyal ba daṅ | cher rgyal ba daṅ | gzi brjid ’bar (2) ba daṅ
| dpal gyi sñiṅ po’i rgyal po daṅ | rdo rje’i ze ba can daṅ | ’jig rten snaṅ ba daṅ | skar
ma dga’ daṅ | ’od ’dzin daṅ | zla gam daṅ | ’dzam bu’i chu ’od daṅ | ’dzam bu’i gliṅ gi
’od daṅ | ’od stoṅ ldan daṅ | skar mda’i sgo daṅ | me’i ’od daṅ | rgyal bas brgyan pa daṅ
| tshab źi byed daṅ | gduṅ ba (3) med daṅ | nad sel daṅ | mig sbyoṅ daṅ | rna ba daṅ | sna
daṅ | lce daṅ | lus daṅ | yid sbyoṅ daṅ | yan lag rnam par snaṅ ba daṅ | rnam par snaṅ ba’i
’od daṅ | ’od sṅon po daṅ | ’od ser po daṅ | dkar po daṅ | śel gyi kha dog daṅ | rin po
che’i dra ba daṅ | rin po che thams cad yaṅ dag par bsdus pa (4) daṅ | miṅ de lta bu daṅ
| miṅ de ma yin pa’i rin po che’i char rab tu phab ste | nor bu rin po che de dag gi miṅ ni
bskal par yaṅ zad par sla ba ma yin no ||

de nas byaṅ chub sems dpa’ dus kyi rgyal po źes bya ba des byaṅ chub sems dpa’ nam mkha’ mdzod
la ’di skad ces smras so ||(5) rigs kyi bu mi mjed kyi ’jig rten gyi khams ’di na sems
can sdug bsṅal źiṅ dbul ba | zas daṅ skom med pa | gcer bu gos med pa | gos ral po gyon pa
daṅ | yi dgas rnams bkres śiṅ skom pas yoṅs su zin pa | gcer bu raṅ gi skras yog pa | mchil
ma daṅ (6) ṅar sna bas daṅ | khrag daṅ | rnag za ’dod pa de lta bu’i sems can de dag bskyab
pa’i phyir zas daṅ | skom daṅ | gos kyi char khyod kyis phob śig |de nas de ma thag tu
byaṅ chub sems dpa’ nams mkha’ mdzod kyi byin gyi rlabs kyis bza’ ba daṅ | bca’ ba daṅ |
myaṅ ba daṅ | bldag (7) ba sna tshogs kyi char rab tu phab ste |ro brgya daṅ ldan pa’i khu
ba daṅ | btuṅ ba thams cad kyi char gyi rgyun śiṅ rta’i srog śiṅ tsam gyi char mṅon par
bab bo ||gos kha dog du ma daṅ | kha dog tha dad pa daṅ | kha dog brgya stoṅ du ma daṅ | phra
źiṅ ’jam pa ka tsa la na di ka ltar reg na bde ba’i (283a1) char rab tu phab ste |de nas
stoṅ gsum gyi stoṅ chen po’i ’jig rten gyi khams na bkren pa daṅ | dbul po thams cad daṅ
| yi dags thams cad kun tshim par byas so ||

de nas byaṅ chub sems dpa’ sman pa’i rgyal po źes bya ba des byaṅ chub sems dpa’ nam mkha’ (2)
mdzod la ’di skad ces smras so ||rigs kyi bu sems can na ba g-yog med pa nad du mas reg
pa yod pa de dag gi don du sman chen po’i char gaṅ gis na ba de dag thams cad nad las yoṅs
su thar bar ’gyur ba phob śig |de nas de ma thag tu bar snaṅ las bdud rtsi’i sman gyi (3)
char mṅon par rab tu phab ste | des nad thams cad las yoṅs su thar bar gyur to ||

de nas byaṅ chub sems dpa’ ṅan soṅ spoṅ źes bya ba des byaṅ chub sems dpa’ nam mkha’ mdzod la
’di skad ces smras so ||rigs kyi bu khyod kyis ṅan soṅ gsum źi bar gyis śig |de nas (4)
de ma thag tu bar snaṅ las ’od rab tu btaṅ ste | sems can dmyal ba pa daṅ | dud ’gro’i skye
gnas pa daṅ | gśin rje’i ’jig rten pa’i sems can rnams ’od des reg pa de dag thams cad bde
ba daṅ rab tu ldan par gyur te | ṅan soṅ gsum po thams cad rab tu źi (5) bar gyur te |’di
ltar sbyin pa yoṅs su gtoṅ ba la rab tu sbyor ba’i bar du me tog daṅ | phreṅ ba daṅ | spos
daṅ | byug pa daṅ | phye ma daṅ | chos gos daṅ | gdugs daṅ | rgyal mtshan daṅ | ba dan
la sogs pa daṅ | rol mo sna lṅa daṅ ldan pa daṅ | glu’i dbyaṅs daṅ | bran pho (6) daṅ | bran
mo daṅ | chuṅ ma daṅ | khye’u daṅ | bu mo daṅ | slas daṅ | rta daṅ | bal glaṅ daṅ | śiṅ
rta daṅ | dpuṅ bu chuṅ daṅ | bźon pa daṅ | khyim daṅ | groṅ daṅ | groṅ khyer daṅ | groṅ
rdal daṅ | ljoṅs daṅ | yul ’khor daṅ | rgyal po’i pho braṅ ’khor daṅ | skyed mos tshal daṅ
| yaṅ (7) tog daṅ | khaṅ pa brtsegs pa daṅ | khaṅ bzaṅs daṅ | rta babs daṅ | skar khuṅ daṅ
| zla ba kham pa lta bu daṅ | khri daṅ | khyogs daṅ | glaṅ bźi pa daṅ | glaṅ bcu drug pa
nas rta caṅ śes stoṅ gis draṅs pa daṅ ldan pa’i śiṅ rta’i bar gyi char bar snaṅ las mṅon
par rab tu bab bo ||de nas (283b1) byaṅ chub sems dpa’ nam mkha’ mdzod kyis de lta bur byin
gyis brlabs nas byaṅ chub sems dpa’i tshogs maṅ po la smras pa |rigs kyi bu dag ’di dag
loṅ la byin cig | yoṅs su gtaṅ bar bgyis te | sbyin pa’i pha rol tu phyin pa yoṅs su rdzogs
par gyis śig |de nas byaṅ chub sems dpa’ (2) tshul khrims kyi rgyan ces bya ba des byaṅ
chub sems dpa’ nam mkha’ mdzod la ’di skad ces smras so ||rigs kyi bu khyod kyis sbyin pa’i
pha rol tu phyin pa’i char ni phab na | da yaṅ tshul khrims kyi pha rol tu phyin pa’i char
phob śig |des tshig de skad ces smras ma thag tu phyogs bcu na saṅs (3) rgyas daṅ | byaṅ
chub sems dpa’ rnams tshul khrims kyi yon tan gyi rgyan gyi bsṅags pa ji sñed brjod pa de
sñed kyi tshul khrims kyi yon tan bsṅags pa’i sgra bar snaṅ las byuṅ ṅo ||de bźin du bzod
pa daṅ | brtson ’grus daṅ | bsam gtan daṅ | śes rab kyi yon tan gyi sgra yaṅ (4) ci tsam
phyogs bcu na saṅs rgyas daṅ | byaṅ chub sems dpa’ rnams yi ge daṅ ṅes pa’i tshig daṅ brda
dag gis chos kyi sgo brgya stoṅ ston pa’i chos kyi sgra de dag thams cad ma chad ma lhag
khyad ma źugs par bar snaṅ las ma lus par yoṅs su rdzogs par byuṅ ṅo ||chos kyi sgra des
stoṅ (5) gsum gyi stoṅ chen po’i ’jig rten gyi khams thams cad go bar byas so ||de nas tshad
med graṅs med pa’i sems can theg pa gsum la yoṅs su smin par byas par gyur to ||

de nas byaṅ chub sems dpa’ kun du snaṅ ba źes bya ba de ’di sñam du sems so ||byaṅ chub sems
dpa’ nam (6) mkha’ mdzod kyis bkod pa ’jig rten ’di ’ba’ źig na’am | ’jig rten gyi khams
gźan dag na ’aṅ yod sñam pa daṅ |de nas byaṅ chub sems dpa’ nam mkha’ mdzod kyis byaṅ chub
sems dpa’ kun du snaṅ ba’i sems kyi kun du rtog pa sems kyis śes so || śes nas kyaṅ (7) byaṅ
chub sems dpa’ kun du snaṅ ba la ’di skad ces smras so ||rigs kyi bu khyod śin tu dri
ma med ciṅ śin tu rnam par dag pa’i lha’i mig rñed na | rigs kyi bu khyod kyis phyogs bcu’i
’jig rten gyi khams rnams su ci mthoṅ ltos śig |de nas byaṅ chub sems dpa’ kun du snaṅ bas
lha’i mig gis phyogs (284a1) bcu’i ’jig rten gyi khams rnams su bltas na | des phyogs bcu’i
saṅs rgyas kyi źiṅ graṅs med dpag tu med pa dag na ji ltar ’jig rten gyi khams ’dir rin
po che thams cad kyi char rab phab pa daṅ | chos kyi sgra thams cad grags pa daṅ | de bźin
du saṅs rgyas kyi (2) źiṅ de dag na yaṅ ma char ma lhag khyad ma źugs par ’di lta bu’i
bya ba rnams rab tu ’byuṅ ba mthoṅ ṅo ||de nas byaṅ chub sems dpa’ kun du snaṅ ba ṅo mtshar
du gyur nas byaṅ chub sems dpa’ nam mkha’ mdzod kyi smon lam gyi byin gyi rlabs grub pa
de ni bsam gyis mi khyab ste |(3) ga lar yaṅ cig car saṅs rgyas kyi źiṅ thams cad du skyes
bu dam pas ’di ’dra ba’i char mṅon par rab tu phab po źes ched du brjod pa ’di ched du brjod
do ||de nas saṅs rgyas kyi mthu daṅ | byaṅ cub sems dpa’ nam mkha’ mdzod kyi byin gyi
rlabs kyis thams cad daṅ ldan pa’i (4) ’khor des gaṅ du rin po che’i char daṅ | chos kyi
char rab tu ’bab pa’i saṅs rgyas kyi źiṅ de dag mthoṅ ṅo ||yaṅ byaṅ chub sems dpa’ nam mkha’
mdzod kyis rin po che’i char daṅ | chos kyi char gyi cho ’phrul ’di bstan pas bgraṅ ba
las ’das pa’i sems can rnams byaṅ chub tu (5) sems skyes so ||

de nas rgyal po’i khab nas bud med yugs sa mo lṅa brgya byuṅ nas byaṅ chub sems dpa’ nam mkha’
mdzod ga la ba der doṅ ste lhags nas | byaṅ chub sems dpa’ nam mkha’ mdzod la ’di skad
ces smras so ||skyes bu dam pa khyod sems can thams (6) cad gyi ’dod pa rdzogs par mdzad na
bdag cag la ’aṅ khyo stsol cig ||de nas de ma thag tu byaṅ chub sems dpa’ nam mkha’ mdzod
kyi byin gyi rlabs kyis | bud med de dag gi sṅon gyi khyo’i kha dog daṅ mtshan ma daṅ dbyibs
ci ’dra ba de lta bu’i skyes bu lṅa brgya nam mkha’ las babs (7) nas | byaṅ chub sems
dpa’ nam mkha’ mdzod kyi mdun na ’khod do ||de nas byaṅ chub sems dpa’ nam mkha’ mdzod kyis
bud med de dag la ’di skad ces smras so ||sriṅ mo dag bdag bdag gi khyo ji lta ba bźin
du khrid cig ||de nas bud med de dag gis ji lta bur (284b1) raṅ raṅ gi khyo gaṅ yin pa khrid
nas dga’ mgu raṅs śiṅ rab tu dga’ ste yid bde bskyes nas raṅ raṅ gi khyim du doṅ ṅo ||de
nas sprul ba’i skyes bu de dag gis źag bdun du bud med de dag ji ltar bla na med pa yaṅ
dag par rdzogs pa’i byaṅ chub las phyir mi ldog pa de lta de ltar (2) smin par byas so ||de
nas yaṅ bud med lṅa brgya po de dag byaṅ chub sems dpa’ nam mkha’ mdzod kyi thad du lhags
nas tshigs su bcad pa ’di skad ces smras so ||

