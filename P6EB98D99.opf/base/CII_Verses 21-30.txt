gaṅ rnams sems daṅ sems (7) la sems yid mtshuṅs || śin tu bsams sems ye śes mñam la gnas ||sems
la sems med par ni źugs pa’i tshul || de dag don du rgyal la bdag źu’o ||

snaṅ ba thob ciṅ mun pa dri ma med || yid gñis can gyi yid gñis blo gcod pa ||des byas rnam
par (251b1) thar pa la gźag pa || de dag ched du bde bar gśegs la źu ||

bdag la bdag med śin tu rnam dag yid || sems can don źugs sems can med la dga’ ||sems can bdag
med gñis las thar byed pa || rnam par ṅes pa’i chos kyi gtam ’di’o ||

cho ga spyod (2) yul brtul źugs yoṅs su dag || bsam pa dag ciṅ sems ni nam mkha’ ’dra ||lhun
po lta bur brtan ciṅ mi gyo ba || de dag ched du don yod mdzad la źu ||

mi zlogs brtan pa brtson ’grus kun nas bzaṅ || dpa’ po bdud kyi dgra yi ṅa rgyal bcom ||ñon
moṅs rab tu (3) ñon moṅs dri sbyoṅ ba || mthoṅ dga’ de dag don du ’di źu’o ||

chos sbyin tshul khrims bzod pa brtson ’grus dga’ || bsam gtan rnam thar śes rab mchog tu gyur
||mṅon śes bsam gtan rnam par grol ba’i ’od || rab dga’ dri med don du bdag źu’o ||

stoṅ pa mtshan ma (4) med ciṅ mi smon gnas || bsams bźin śi ’pho daṅ ni skye pa ston ||skyes
pa med ciṅ mi gnas ’chi ’pho med || de dag don du mi yi spyod pa źu ||

ñan thos raṅ rgyal skye bo gźan dag gis || rtogs par dka’ źiṅ zab mo mthoṅ dka’ ba ||skye bo
kun gyi yid rnams kun skul (5) ba’i || chos kyi gtam ni bde bar gśegs la źu ||

legs par byas pa rdzogs pa’i chos la dga’ || chos la chos med ’dzin pa gñis las grol ||rtag
tu mñam bźag mchog gi chos la dga’ || sems kyaṅ nam mkha’ mtshuṅs pa’i don du źu ||

gaṅ dag (6) saṅs rgyas rigs gnas chos la dga’ || rtag tu saṅs rgyas bstod pa kun med blo ||grags
pa mtha’ yas ’jig rten gsum du thos || yon tan rgya mchod de phyir ’di źu’o ||

de nas bcom ldan ’das la byaṅ chub sems dpa’ sems da’ chen po nam mkha’ mdzod kyis (7) ’di skad
ces gsol to ||bcom ldan ’das ji ltar na byaṅ chub sems dpa’ gaṅ dag sbyin pa nam mkha’
daṅ mtshuṅs pa rnams lags |tshul khrims nam mkha’ daṅ mtshuṅs pa daṅ | bzod pa nam mkha’
daṅ mtshuṅs pa daṅ | brtson ’grus nam mkha’ daṅ mtshuṅs pa daṅ | (252a1) bsam gtan nam mkha’
daṅ mtshuṅs pa daṅ | śes rab nam mkha’ daṅ mtshuṅs pa daṅ |bsod nams nam mkha’ daṅ mtshuṅs
pa daṅ | ye śes nam mkha’ daṅ mtshuṅs pa rnams lags ||saṅs rgyas kyis gnaṅ ba’i saṅs rgyas
rjes su dran pa (2) daṅ | chos rjes su dran pa daṅ | dge ’dun rjes su dran pa daṅ | gtoṅ
ba rjes su dran pa daṅ | tshul khrims rjes su dran pa daṅ mi ’bral ba rnams lags || saṅs
rgyas kyis gnaṅ ba’i lha rjes su dran pa daṅ mi ’bral ba rnams lags ||mya ṅan las ’das
pa daṅ mñam (3) pa thob ciṅ byaṅ chub sems dpa’i spyad pa yaṅ spyod desems can thams cad kyi
spyod pa’i mtshan ñid daṅ chog śes pa rnams lags ||saṅs rgyas bcom ldan ’das rnams kyi
chos dkon mchog gi mdzod ’dzin pa daṅ | mtshan ñid kyi ṅo bo ñid kyi chos gaṅ de bźin gśegs
pas (4) mṅon par rdzogs par saṅs rgyas pa’i mtshan ñid kyi ṅo bo ñid de’i chos thams cad
yoṅs su ’dzin pa daṅ | thog ma nas sems can rnam par dag pas sems can thams cad yoṅs su smin
par bgyid pa daṅ | saṅs rgyas kyi chos thams cad yaṅ dag par bsgrub pa’i slad du (5) tshul
bźin du ’aṅ rab tu sbyor ba rnams lags ||mṅon par śes pa las ma ñams śiṅ chos thams cad
la dbaṅ bgyid pa rnams lags ||ñan thos daṅ raṅ saṅs rgyas thams cad kyis śin tu rtogs par
dka’ ba’i chos kyi tshul zab mo la źugs pa rnams lags |rten ciṅ (6) ’brel par ’byuṅ ba
la ’jug pa’i śes pa la mkhas te mtha’ gñis su lta ba thams cad daṅ bral ba rnams lags ||de
bźin gśegs pa’i phyag rgyas btab pas de bźin ñid dbyer med pa śes pa mkhas pa rnams lags
|chos kyi dbyiṅs kyi tshul la rab tu źugs śiṅ (7) chos kyi dbyiṅs thams cad la yaṅ dag par
gźol ba rnams lags ||bsam pa rdo rje ltar sra źiṅ mi phyed de theg pa chen po ’di la legs
par gnas śiṅ mi gyo ba rnams lags ||saṅs rgyas kyi yul rjes su thob ciṅ raṅ gi yul yoṅs su
dag pa rnams lags ||gzuṅs (252b1) thob pa rtag tu mi brjed par spyod pa rnams lags ||spobs
pa thogs pa med ciṅ rgyun mi chad la rtag tu saṅs rgyas kyi byin gyi rlabs kyis byin gyis
brlabs pa rnams lags ||skye ba daṅ ’chi ’pho ba daṅ | ’byuṅ ba rnams la dbaṅ thob pa rnams
lags ||bdud bźi’i lam las yaṅ dag (2) par ’das śiṅ bdud daṅ phyir rgol pa thams cad bcom
pa rnams lags ||bsod nams kyi tshogs tshad med pa bsags śiṅ sems can thams cad kyi ’tsho
bar gyur pa rnams lags ||saṅs rgyas rnams ma byuṅ yaṅ saṅs rgyas kyi mdzad pas sems can
rnams la ñe bar gnas pa (3) rnams lags |rgya mtsho’i phyag rgya’i tiṅ ṅe ’dzin thob ciṅ sems
can thams cad kyi sems daṅ spyod pa la mi chags pa rnams lags ||chags pa thams cad las
yaṅ dag par ’das pa daṅ nam mkha’ la rluṅ mar lta bu’i sems daṅ ldan pa rnams lags ||cho ga
daṅ spyod pa’i tshul (4) śes pa daṅ mun pa daṅ bral źiṅ snaṅ ba thob pa rnams lags |gźan
gyi driṅ la mi ’jog ciṅ raṅ byuṅ gi ye śes śin tu rtogs pa rnams lags || myur du theg pa
chen po las thams cad mkhyen pa’i ye śes ’di thob par ’gyur ba lags ||myur du theg pa chen
po las thams cad mkhyen pa’i ye śes ’di thob par ’gyur ba lags ||

de skad ces gsol pa daṅ | bcom (5) ldan ’das kyis byaṅ chub sems dpa’ sems dpa’ chen po nam
mkha’ mdod la ’di skad ces bka’ stsal to ||skyes bu dam pa khyod legs so legs so || skyes
bu dam pa khyod de bźin gśegs pa la don ’di dri bar sems pa legs so ||’di lta ste khyod ni
sems can thams (6) cad kyis gsol ba ma btab pa’i bśes gñen saṅs rgyas kyi chos thams cad
la snaṅ ba thob pa ||byams pa chen po daṅ sñiṅ rje chen po’i go cha bgos pa | bgraṅ ba las
’das pa’i saṅs rgyas la bsñen bkur byas pa | rtag tu chos tshol bas mi ṅoms pa | ye śes kyi
(7) mtshon cha can ṅa rgyal gyi rnam pa thams cad las yaṅ dag par ’das pa | rtag tu rgyun
mi ’chad par sems can gyi don la brtson pa | ’jig rten gyi chos brgyad las yaṅ dag par
’das pa | nam mkha’ daṅ mtshuṅs pa’i sems kyis thams cad mkhyen pa’i ye śes yaṅ (253a1) dag
par bsgrub pa ste | skyes bu dam pa khyod kyi yon tan rnams kyi mtha’ rtogs par sla ba ma
yin no ||de’i phyir rigs kyi bu khyod legs par rab tu ñon la yid la zuṅ śig daṅ | ji ltar
byaṅ chub sems dpa’ sems dpa’ chen po rnams kyis yon tan ’di (2) rnams daṅ gźan dag kyaṅ
thob par ’gyur ba bśad do ||bcom ldan ’das legs so źes gsol nas byaṅ chub sems dpa’ nam mkha’
mdzod bcom ldan ’das kyi ltar ñan pa daṅ | bcom ldan ’das kyis ’di skad ces bka’ stsal
to ||

