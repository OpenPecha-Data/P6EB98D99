gźan yaṅ ṅes par rtog pa’i sems ni bsam gtan yoṅs su dag pa ste |de la ṅes par rtog pa’i sems
ñid gaṅ źe na |gaṅ chos rnams la mi mtho mi dma’ ba ||mi stod mi smod pa |’gyur ba med pa
|rnam par mi rtog (2) pa |stsogs pa med pa |’bri ba med pa |’dzin pa med pa |gtoṅ ba med
pa |mun pa med pa |snaṅ ba med pa |rtog pa med pa |rnam par rtog pa med pa |’du śes med pa
|yid la byed pa med pa |gcig pa’aṅ ma yin |gñis pa’aṅ ma yin |gñis ma yin pa’aṅ ma yin pa
|(3) g-yo ba med pa |rlom sems med pa |spros pa med pa |stsogs pa med pa |bri ba med pa
|sgom pa med pa |’jigs pa med pa ste |gaṅ mtshan ma daṅ dmigs pa thams cad la mi gnas pa |gaṅ
sems mi gnas pa de ni sems ṅes par rtog pa’o ||sems ṅes par rtog pa (4) ni gzugs rnams
la mi rgyug ste | mig daṅ gzugs daṅ rnam par śes pa rig ciṅ raṅ gi mtshan ñid rnam par dag
par bsam gtan byed do ||sems ṅes par rtog pa ni sgra rnams la mi rgyug ste | rna ba daṅ
sgra daṅ rnam par śes pa rig ciṅ raṅ gi mtshan ñid rnam par dag par bsam (5) gtan byed do
||sems ṅes par rtog pa ni dri rnams la mi rgyug ste | sna daṅ dri daṅ rnam par śes pa rig
ciṅ raṅ gi mtshan ñid rnam par dag par bsam gtan byed do ||sems ṅes par rtog pa ni ro rnams
la mi rgyug ste | lce daṅ ro daṅ rnam par śes pa rig ciṅ raṅ gi mtshan ñid rnam (6) par
dag par bsam gtan byed do ||sems ṅes par rtog pa ni reg pa rnams la mi rgyug ste | lus daṅ
reg pa rnam par śes pa rig ciṅ raṅ gi mtshan nid rnam par dag par bsam gtan byed do ||sems
ṅes par rtog pa ni chos rnams la mi rgyug ste | yid daṅ chos daṅ (7) rnam par ses pa rig
ciṅ raṅ gi mtshan nid rnam par dag par bsam gtan byed do ||

