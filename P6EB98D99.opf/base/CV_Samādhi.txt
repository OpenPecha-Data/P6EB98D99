rigs kyi bu byaṅ chub sems dpa’ rnams kyi tiṅ ṅe ’dzin byaṅ chub kyi sñiṅ po thogs pa med par
’gro ba bsam pa dag pa źes bya ba yod do ||rigs kyi bu byaṅ chub sems dpa’ rnams kyi tiṅ
ṅe ’dzin sems can thams cad la khoṅ khro ba med pa’i ’od zer ces bya ba (7) yod de | de bdag
daṅ gźan bsruṅ ba’i phyir gźan gyi gnod pa thams cad las yaṅ dag par ’da’ bar ’gyur ro
||dri ma med ces bya ba’i tiṅ ṅe ’dzin ni sems yoṅs su dag par ’gyur ro ||rnam par snaṅ mdzad
ces bya ba’i tiṅ ṅe ’dzin ni dge ba’i chos thams cad rnam par ’phel (290b1) bar ’gyur
ro ||dge ba źes bya ba’i tiṅ ṅe ’dzin ni rñog pa med par ’gyur ro ||mṅon par ’phags pa źes
bya ba’i tiṅ ṅe ’dzin ni spyi gtsug bltar mi mthoṅ bar ’gyur ro ||rnam par sel ba źes bya
ba’i tiṅ ṅe ’dzin ni ñon moṅs pa thams cad ’dul bar ’gyur ro ||’khyil ba źes (2) bya ba’i
tiṅ ṅe ’dzin ni g-yas phyogs kyi lam yoṅs su rdzogs par ’gyur ro ||zlog pa źes bya ba’i
tiṅ ṅe ’dzin ni rgyu daṅ lta ba las rnam par zlog par ’gyur ro ||dga’ byed ces bya ba’i tiṅ
ṅe ’dzin ni chos kyi kun dga’ la dga’ źiṅ mos par ’gyur ro ||skar ma’i rjes su soṅ ba źes
bya (3) ba’i tiṅ ṅe ’dzin ni sbyin gnas yoṅs su dag par ’gyur ro ||mthu drag po źes bya
ba’i tiṅ ṅe ’dzin ni sems mi ’jum par ’gyur ro ||mtshuṅs par mñam pa ñid la ’jug pa źes bya
ba’i tiṅ ṅe ’dzin ni sems can thams cad la sems mñam par ’gyur ro ||byed pa la ’jug pa źes
bya (4) ba’i tiṅ ṅe ’dzin ni las rnam par smin pa la ’jug par ’gyur ro ||seṅ ge’i tog ces
bya ba’i tiṅ ṅe ’dzin ni ’jigs pa daṅ spu ziṅ źes byed pa med par ’gyur ro ||sems dpa’
źes bya ba’i tiṅ ṅe ’din ni ñon moṅs pa’i bdud thams cad sgrag par ’gyur ro ||pad ma dkar
po źes (5) bya ba’i tiṅ ṅe ’dzin ni ’jig rten thams cad kyis mi gos par ’gyur ro ||pad ma
bkod pa źes bya ba’i tiṅ ṅe ’dzin ni sems kyi rgyan du ’gyur ro ||’od bkod pa źes bya ba’i
tiṅ ṅe ’dzin ni saṅs rgyas thams cad kyi źiṅ snaṅ bar ’gyur ro ||bya ba byed pa źes bya ba’i
tiṅ ṅe ’dzin ni rjes su (6) chags pa daṅ khoṅ khro ba spoṅ bar ’gyur ro ||rgyal mtshan
gyi rtse mo’i dpuṅ rgyan ces bya ba’i tiṅ ṅe ’dzin ni saṅs rgyas thams cad kyi chos la snaṅ
bar ’gyur ro ||skar mda’ ldan źes bya ba’i tiṅ ṅe dzin ni bag chags thams cad ’joms par
’gyur ro ||ñi ma’i sgron ma źes bya ba’i tiṅ ṅe (7) ’dzin ni mun pa mun nag med par ’gyur
ro ||ñi ma ’khyil ba źes bya ba’i tiṅ ṅe ’dzin ni sems can thams cad kyi sems la rnam par
lta bar ’gyur ro ||yon tan gyi ’byuṅ gnas źes bya ba’i tiṅ ṅe ’dzin ni yon tan gyi chos thams
cad kyi rjes su ’gro bar ’gyur ro ||sred med kyi bu lta bu (291a1) źes bya ba’i tiṅ ṅe
’dzin ni pha rol rgol ba thams cad ’joms par ’gyur ro ||sñiṅ po’i rjes su soṅ ba źes bya
ba’i tiṅ ṅe ’dzin ni rdo rje’i lus mi phyed par ’gyur ro ||sñiṅ po daṅ ldan pa źes bya ba’i
tiṅ ṅe ’dzin ni dam bcas pa thams cad ñams ’og tu chud par ’gyur (2) ro ||rdo rje’i dkyil
’khor źes bya ba’i tiṅ ṅe dzin ni mṅon par śes pa las mi ñams par ’gyur ro ||rdo rje’i
sñiṅ po źes bya ba’i tiṅ ṅe ’dzin ni byaṅ chub kyi sñiṅ por ’gro bar ’gyur ro ||rdo rje lta
bu źes bya ba’i tiṅ ṅe ’dzin ni chos thams cad rab tu rtogs par ’gyur ro ||spyod pa daṅ
(3) ldan pa źes bya ba’i tiṅ ṅe ’dzin ni sems can thams cad kyi sems daṅ spyod pa la ’jug
pa’i ye śes su ’gyur ro ||sa ’dzin ces bya ba’i tiṅ ṅe ’dzin ni chags pa daṅ źe sdaṅ med par
’gyur ro ||bdud kyi dkyil ’khor ’joms pa źes bya ba’i tiṅ ṅe ’dzin ni bdud bźi las yaṅ
dag (4) par ’da’ bar ’gyur ro ||lus rnam par ’jig pa źes bya ba’i tiṅ ṅe ’dzin ni gzugs thams
cad rnam par ’jig par ’gyur ro ||mi ’dzums pa źes bya ba’i tiṅ ṅe ’dzin ni sems rtse gcig
tu ’gyur ro ||rnam pa la ’jug pa źes bya ba’i tiṅ ṅe ’dzin ni dmigs pa thams (5) cad yoṅs
su dag par ’gyur ro ||ñon moṅs pa med pa źes bya ba’i tiṅ ṅe dzin ni dmigs pa thams cad
las yaṅ dag par ’da’ bar ’gyur ro ||’khor lo dri ma med pa źes bya ba’i tiṅ ṅe ’dzin ni
chos kyi ’khor lo yoṅs su dag par ’gyur ro ||glog ’od ces bya ba’i tiṅ ṅe (6) ’dzin ni sems
kyi skad cig ’jig pa la rnam par lta bar ’gyur ro ||legs par byas pas rnam par rgyal ba
źes bya ba’i tiṅ ṅe ’dzin ni dge ba’i chos thams cad yoṅs su rdzogs par ’gyur ro ||rnam par
sbyoṅ ba źes bya ba’i tiṅ ṅe ’dzin ni mi dge ba’i chos thams cad spoṅ (7) bar ’gyur ro ||lus
kyi rgyan ces bya ba’i tiṅ ṅe ’dzin ni mtshan daṅ dpe byad bzaṅ po yoṅs su rdzogs par
’gyur ro ||ṅag gi rgyan ces bya ba’i tiṅ ṅe ’dzin ni tshaṅs pa’i sgra skad bsgrags pas sems
can thams cad kyi sems mgu bar ’gyur ro ||sems kyi rgyan ces bya (291b1) ba’i tiṅ ṅe ’dzin
tiṅ ṅe ’dzin las mi ñams par ’gyur ro ||brtan pa źes bya ba’i tiṅ ṅe ’dzin ni phyir mi
ldog par ’gyur ro ||mtshuṅs par gtoṅ ba źes bya ba’i tiṅ ṅe ’dzin ni sems can tha dad pa
med par ’gyur ro ||tshul khrims bsags pa źes bya ba’i tiṅ ṅe ’dzin ni smon (2) lam thams cad
yoṅs su rdzogs par ’gyur ro ||bzod pa’i go bgos pa źes bya ba’i tiṅ ṅe ’dzin ni lus daṅ
srog la mi lta par ’gyur ro ||brtson ’grus brtan pa źes bya ba’i tiṅ ṅe ’dzin ni mṅon par
śes pa myur bar ’gyur ro ||tshad med pa’i rnam pa źes bya ba’i tiṅ ṅe (3) ’dzin ni tshaṅs
pa la dbaṅ byed par ’gyur ro ||ci yaṅ med pa źes bya ba’i thiṅ ṅe ’dzin ni gzugs med pa’i
khams yoṅs su sbyoṅ bar ’gyur ro ||lhun po’i rgyal mtshan źes bya ba’i tiṅ ṅe ’dzin ni sems
can thams cad zil gyis gnon par ’gyur ro ||lhun po’i sgron ma źes (4) bya ba’i tiṅ ṅe ’dzin
ni phyogs bcur rnam par lta bar ’gyur ro ||śes rab kyi skar mda’ źes bya ba’i tiṅ ṅe
’dzin ni sgrib pa daṅ | chod pa daṅ | kun nas ldaṅ ba thams cad rnam par sel bar ’gyur ro
||rgya mtsho’i phyag rgya źes bya ba’i tiṅ ṅe ’dzin ni las daṅ bya ba sna tshogs la ’jug (5)
par ’gyur ro ||mtha’ yas ’khyil ba źes bya ba’i tiṅ ṅe ’dzin ni lta ba thams cad yoṅs su
gcod par ’gyur ro ||stoṅ pa ñid ces bya ba’i tiṅ ṅe ’dzin ni dmigs pa daṅ lta ba thams cad
spoṅ bar ’gyur ro ||mtshan ma med pa źes bya ba’i tiṅ ṅe ’dzin ni rtog pa daṅ | rnam par
rtog pa daṅ | (6) yoṅs su rtog pa thams cad spoṅ bar ’gyur ro ||smon pa med pa źes bya ba’i
tiṅ ṅe ’dzin ni smon lam thams cad yoṅs su rdzogs par ’gyur ro ||mi g-yo ba źes bya ba’i
tiṅ ṅe ’dzin ni g-yo ba daṅ sems pa thams cad ’joms par ’gyur ro ||sgra daṅ ldan pa źes
bya ba’i tiṅ ṅe ’dzin ni (7) spobs pa thogs pa med par ’gyur ro ||kun ’dzin pa źes bya ba’i
tiṅ ṅe ’dzin ni thos pa thams cad ’dzin par ’gyur ro ||dran pa rnam par dag pa źes bya
ba’i tiṅ ṅe ’dzin ni tshad med pa’i snod kyis saṅs rgyas kyi chos thams cad tshol bar ’gyur
ro ||mi źad pa źes bya ba’i tiṅ ṅe ’dzin ni sems (292a1) can thams cad mgu bar ’gyur ro
||rin chen bkod pa źes bya ba’i tiṅ ṅe ’dzin ni lag na rin po che rab tu rñed par ’gyur ro
||rjes su ’gro ba źes bya ba’i tiṅ ṅe ’dzin ni sems thams cad kyi sems śes par ’gyur ro ||’gro
ba la ’jug pa źes bya ba’i tiṅ ṅe ’dzin ni ’gro (2) pa thams cad rtogs par ’gyur ro
||blo gros la ’jug pa źes bya ba’i tiṅ ṅe ’dzin ni sems daṅ yid rnam par dag par ’gyur ro
||sprin daṅ ldan pa źes bya ba’i tiṅ ṅe ’dzin ni mos pa ji lta ba bźin du chos kyi char rab
tu ’bebs par ’gyur ro ||saṅs rgyas rjes su dran pa źes bya (3) ba’i tiṅ ṅe ’dzin ni bdud
rtsi’i chos rñed par ’gyur ro ||chos rjes su dran pa źes bya ba’i tiṅ ṅe ’dzin ni ’dod chags
daṅ bral ba’i chos mṅon sum du byed par ’gyur ro ||dge ’dun rjes su dran pa źes bya ba’i
tiṅ ṅe ’dzin ni saṅs rgyas kyi chos las mi ldog par ’gyur ro ||gtoṅ ba (4) rjes su dran
pa źes bya ba’i tiṅ ṅe ’dzin ni phuṅ po thams cad rab tu ’dor bar ’gyur ro ||tshul khrims
rje su su dran pa źes bya ba’i tiṅ ṅe ’dzin ni saṅs rgyas thams cad kyi chos kyi rtsa ba
la rab tu ’god par ’gyur ro ||lha rjes su dran pa źes bya ba’i tiṅ ṅes ’dzin ni rnam par dag
pa’i chos (5) la kha na ma tho ba med par ’gyur ro ||chos kyi dbyiṅs la ’jug pa źes bya
ba’i tiṅ ṅe ’dzin ni chos thams cad la yaṅ dag par gźol bar ’gyur ro ||nam mkha’i ṅo bo ñid
ces bya ba’i tiṅ ṅe ’dzin ni chos thams cad la chags pa med par ’gyur ro ||raṅ bźin gyis
ma skyes pa źes (6) bya ba’i tiṅ ṅai ’dzin ni mi skye ba’i chos la bzod pa thob par ’gyur
ro ||rgyud chags pa daṅ rgyud ma yin pa’i rjes su rtogs pa źes bya ba’i tiṅ ṅe ’dzin ni
yi ge thams cad daṅ tshig rab tu dbye ba śes pa la mkhas pa ’dzin par ’gyur ro ||śin tu sbyaṅs
pa dri ma med pa’i phyag rgya źes bya ba’i (7) tiṅ ṅe ’dzin ni tiṅ ṅe ’dzin gaṅ daṅ ldan
na byaṅ chub sems dpa’ de sems skad cig gcig daṅ ldan pa’i śes rab kyis bla na med pa
yaṅ dag par rdzogs pa’i byaṅ chub mṅon par rdzogs par ’tshaṅ rgya’o ||

