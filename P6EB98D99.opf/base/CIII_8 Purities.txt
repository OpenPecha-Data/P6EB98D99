rigs kyi bu byaṅ chub sems dpa’ rnams kyi śes rab yoṅs su dag pa ni ’di brgyad de | brgyad gaṅ
źe na |’di lta ste | dge ba’i chos thams cad yaṅ dag par sgrub kyaṅ rtag par lta bar mi
sbyor ba daṅ |mi dge (2) ba’i chos thams cad spoṅ bar brtson ’grus rtsom yaṅ chad par ltar
bar mi ltuṅ ba daṅ |rten ciṅ ’brel par ’byuṅ ba la ’jug kyaṅ mi skye ba’i bzod pa daṅ ’gal
bar mi byed pa daṅ |so so yaṅ dag par rig pa bźi śes par snaṅ yaṅ ṅes pa’i tshig gi spobs
pa la mi chags pa daṅ |(3) chos kyi sdom bźi’aṅ ston la mi rtag pa daṅ | sdug bsṅal ba
daṅ | bdag med pa daṅ | źi ba ñid du dṅos po yaṅ dag par rjes su mi mthoṅ ba daṅ |las daṅ
bya ba la ’jug pa rab tu ston kyaṅ las byed ciṅ rnam par smin pa med pa las kyaṅ mi g-yo ba
daṅ |spros pa med pa’i chos (4) śes pa la gnas pa yin yaṅ chos thams cad kyi tshig rab tu
dbye ba ṅes par bstan pa rab tu ston pa daṅ |chos thams cad kyi snaṅ ba la rab tu rñed pa
yin gyis kun nas ñon moṅs pa daṅ rnam par byaṅ ba yaṅ sems can rnams la rab tu ston pa ste
|rigs kyi bu brgyad po de dag (5) ni byaṅ chub sems dpa’ rnams kyi śes rab yoṅs su dag
pa’o ||

