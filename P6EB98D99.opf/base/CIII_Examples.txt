rigs kyi bu ’di lta ste dper na | bskal pas sreg pa na nam mkha’ mi ’tshig ciṅ | chus ’jig pa
na nam mkha’ gśer bar mi ’gyur ba de bźin du | byaṅ chub sems dpa’i (260a1) bsam gtan nam
mkha’ daṅ mtshuṅs pa yaṅ ñon moṅs pa thams cad kyis mi ’tshig ciṅ bsam gtan daṅ | rnam par
thar pa daṅ | tiṅ ṅe ’dzin daṅ | sñoms par ’jug pa thams cad la ’aṅ ma chags pa yin no
||mñam par bźag pa yaṅ yin la sems (2) rnam par g-yeṅs pa’i sems can rnams kyaṅ śin tu ’god
do ||mñam par bźag kyaṅ dga’ ba med la laṅs nas kyaṅ khoṅ khro ba med pa yin no ||’phags
pa’i skye bo rnams la źi ba ñe bar ston kyaṅ ’phags pa ma yin pa’i skye bo rnams yoṅs su
smin par bya ba’i phyir brtson (3) ’grus rab tu ’bar bar yaṅ byed do ||mñam par bźag ciṅ mñam
pa yaṅ yin la mi mñam par spyod pa rnams la tha dad par ston pa yaṅ rab tu ston to ||mñam
pa ñid kyis mi mñam pa yaṅ mi mthoṅ la | mi mñam pas mñam pa ñid daṅ ’gal bar yaṅ mi byed
do ||de ni (4) mi ’gal źiṅ ’gal ba med pa nam mkha’ daṅ mtshuṅs pa’i sems kyi bsam gtan
pa źes bya’o ||śes rab che ba’i bsam gtan pa źes bya’o ||rnam par śes pa rab tu mi gnas
pa’i bsam gtan pa źes bya’o ||gaṅ gis bsam gtan de ltar mṅon par rtogs pa’i byaṅ (5) chub
sems dpa’ de bsam gtan nam mkha’ daṅ mtshuṅs pa ste | mi gnas pa’i bsam gtan yin no ||

