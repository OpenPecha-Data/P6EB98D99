bcom ldan ’das chos thams cad kyi mñam pa ñid ni mṅon par rdzogs par saṅs rgyas |chos kyi ’khor
lo ni rab tu bskor ||slob ma śin tu dul ba mtha’ yas pa’i tshogs ni mṅa’ ||chos thams
cad la ni mṅa’ brñes |sems (6) can thams cad kyi bsam pa’i bya ba ni śin tu mkhyen |dbaṅ po
dam pa’i pha rol tu ni byon |sems can thams cad kyi ñon moṅs pa’i bag chags kyis mtshams
sbyor ba yaṅ dag par ’joms pa la ni mkhas śiṅ |saṅs rgyas kyi mdzad pa lhun gyis grub pa
ni rgyun ma bcad do ||(7) dge sloṅ sa ya phrag drug gi dge sloṅ gi dge ’dun chen po daṅ thabs
cig ste |thams cad kyaṅ śes kyi sems daṅ ldan pa |yaṅ dag pa’i śes pas sems śin tu rnam
par grol ba |ñon moṅs pa thams cad kyis bag chags kyi mtshams sbyor ba yaṅ dag par ’joms
(243b1) pa la brtson pa |de bźin gśegs pa chos kyi rgyal po’i sras chos zab mo la gnas par
mkhas pa |dmigs su med pa’i chos las ṅes par byuṅ ba |spyod lam mdzes pa phun sum tshogs
pa |sbyin pa’i gnas chen por gyur pa |de bźin gśegs pa’i bka’ la śin (2) tu źugs pa śa stag
go ||

