yaṅ śā ri’i bu bkod pa chen po’i ’jig rten gyi khams de’i byaṅ chub sems dpa’ rnams ni sbyin
pas brgyan ciṅ | bskal pa graṅs med par gtoṅ ba’i rjes su soṅ ba |tshul khrims kyis brgyan
ciṅ blo śin tu byaṅ ba |(7) bzod pas brgyan ciṅ sems can thams cad la źe ‘gras pa med pa’i
sems daṅ ldan pa ||brtson ’grus kyis brgyan ciṅ saṅs rgyas kyi chos thams cad kyi tshogs
bsags pa |bsam gtan gyis brgyan ciṅ bsam gtan daṅ | rnam par thar pa daṅ | tiṅ ṅe ’dzin
daṅ | (246b1) sñoms par ’jug pa daṅ | mṅon par śes pa thams cad kyis rnams par rtsen pa |śes
rab kyis brgyan ciṅ bag chags kyis mtshams sbyor ba’i ñon moṅs pa thams cad daṅ bral ba
|byams pa chen pos brgyan ciṅ sems can thams cad yoṅs su skyob par gnas pa |(2) sñiṅ rje
chen pos brgyan ciṅ sems can thams cad yoṅs su mi gtoṅ bar gnas pa |dga’ ba chen pos brgyan
ciṅ sems can thams cad dga’ ba daṅ bde ba daṅ rab tu dga’ ba la so sor ’god pa’i rgyun mi
gcod pa |btaṅ sñoms chen pos brgyan ciṅ sems can thams (3) cad mi mtho mi dma’ ba la ’god
pa rgyun mi gcod par sbyor ba śa stag go ||

