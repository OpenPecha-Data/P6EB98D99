de nas bcom ldan ’das kyis de’i tshe tshigs su bcad pa ’di dag gsuṅs so ||

sems kyi tshul khrims dri med sruṅ źiṅ gduṅ ba med | lus daṅ sems kyaṅ rnam dag ṅag yid thams
cad bsdams ||

mkhas pa rtag tu naṅ źi tshul khrims dregs (6) mi sñems | blo ’chad sems la mi gnas byaṅ chub
sems la rton ||

las gaṅ ma byas ma bsams de bźin ma brtags te | de ni dmar sṅo ser min kha dog gzugs mi gnas
||

gzugs med mi bden mi gyo dben pa nam mkha’ bźin | tshul khrims lta (7) ba’i gnas med mkhas pa
kun gyis bsṅags ||

tshul khrims de ni rab źi źi byed ñon moṅs źi | źi gnas lhag mthoṅ dag gi mthar phyin mthar
ston pa ||

gaṅ su bciṅs las grol ba de dag tshul khrims bsñen | de bas tshul khrims thar byed byaṅ chub
rtsa ba’i (256a1) gźi ||

gaṅ su sbyaṅs pa dgon gnas ’dod ñuṅ chog śes pa | yo byad bsñuṅs śiṅ bsam gtan dben tshogs sems
sbyaṅs pa ||

tshul khrims de yi gnas des sems rkaṅ thar pa’i rten | de phyir tshul khrims brgyan pa lam bde
thar gnas (2) pa ||

gyo ba rlom sems kun bral lta ba’i ñon moṅs gcod | nam mkha’ mtshuṅs mñam byams pas khyab ciṅ
mthar ’dzin spyod ||

byaṅ chub phyir ṅes mi gtoṅ byaṅ chub kun mi rtog | gaṅ mkhas chog śes de ’dra tshul khrims
pha rol phyin ||

’phags (3) pa nam mkha’ mdzod kyis źus pa źes bya ba | bam po gñis pa |rigs kyi bu de la ji
ltar na byaṅ chub sems dpa’ bzod pa nam mkha’ daṅ mtshuṅs pa yin źe na |

