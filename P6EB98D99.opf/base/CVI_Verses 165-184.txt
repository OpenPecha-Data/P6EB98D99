sṅon byas dge daṅ mi dge chud mi za || de bźin gśegs la mchod byas chud mi za ||bsam pa byaṅ
chub sems kyaṅ chud mi za || bsgrub pa gtsor byed thos pa chud mi za ||sbyin daṅ dul daṅ
sdom pa (6) chud mi za || bzod daṅ ṅes pa rnams kyaṅ chud mi za ||byas pa gzo źiṅ dge ba’i
las byas phyir || brtson ’grus brtsams pa de yaṅ chud mi zad ||rtse gcig bsam gtan daṅ ni
rnam thar sems || ṅes par rtogs daṅ śes rab sems mi ñams ||ye śes las byas rtag tu (7) mi
’khrugs te || mi ’khrugs chos las byaṅ chub rñed mi dka’ ||de ni ñon moṅs pa yis mi gos te
|| de ni slar yaṅ mṅal du mi gnas śiṅ ||de ni pad ma’i sñiṅ por brdzus te skye || mi gos
pa ni pad mchu las ltar ||śar phyogs logs kyi rgyal ba sman pa’i rgyal || dus (294a1) gsum
mi chags ye śes dam pa yi ||bde gśegs dri med ’od kyi gan nas su || chos ’dod phyir ni de
nas bdag cag ’oṅs ||u dum bā ra’i me tog ji lta bar || de bźin gśegs pa ’byuṅ ba rñed par
dkas ||de la bsñen bkur bgyi daṅ blta slad du || (2) bde gśegs thad du yab kyaṅ bźud par
bgyi ||rgyal pos rjes su bstan pa ’di thos nas || bu daṅ btsun mo ’khor daṅ lhan cig tu ||srog
chags bye ba stoṅ gis yoṅs bskor te || rgyal ba de yi gan du ñe bar doṅ ||me tog dri
źim byug par bcas pa yis || de la (3) tshul daṅ ’dra ba’i mchod byas nas ||źabs la phyag
’tshal rab tu bskor byas te || thal mo sbyar ba btud nas spyan sṅar ’dug ||seṅ ge daṅ ni seṅ
ge’i rtsal ’gro yaṅ || de bźin gśegs pa’i źabs la bzuṅ nas su ||gtugs nas chos daṅ don
ldan mkhas pa yi || (4) ’phags pa des ni tshigs bcad ’di dag smras ||khyod ni skyabs daṅ mgon
daṅ dpuṅ gñen te || ’jig rten loṅ ba rnams kyi sgron mar gyur ||sems can rnams kyi bsam
spyod gyur la mkhas || ji ltar mos pa de bźin gnas par mdzad ||rgyal po ’di ni phyug ciṅ
skyid (5) pas mos || gzugs daṅ sgra daṅ dri daṅ bcas pas bciṅs ||nam yaṅ ston pa la ni mchod
phyir yaṅ || ñe bar mi mchi chos lta ga la ñan ||mgon po thugs rje rab tu skyed mdzod
la || ji ltar de kun lhan cig thos nas su ||theg pa mchog las ldog par mi ’gyur ba || byaṅ
chub (6) lam mchog de ni legs par ston ||bcom ldan mgon po ta la brgyad cu srid || nam mkhar
’phags bźugs mi dbaṅ de la gsuṅs ||ṅa yi chos mchog rgyal po khyod ñon la || thos nas
de la tshul bźin nan tan gyis ||’dod pa mi rtag de bźin rgyal srid srog || srog ni rtswa yi
zil (7) pa’i thigs pa ’dra ||brtse ba de bźin ’dod bde rmi lam ’dra || mkhas pa su źig ’di
la dga’ ba skyed ||sems can gaṅ yaṅ ’dod pas ṅoms med de || phyir yaṅ de bźin ’dod pa skom
źiṅ rgyu ||byis pa ṅoms mi śes śiṅ yul la gnas || śes rab gaṅ ṅoms de dag śin tu (294b1)
ṅoms ||sgyu ma slu źiṅ sñiṅ po med pa ltar || de bźin phuṅ po lṅa yaṅ sgyu ma ’dra ||khams
rnams ’di dag sbrul gdug bźin du bstan || dbaṅ po drug ni stoṅ pa’i groṅ daṅ ’dra ||bu
daṅ chuṅ ma rgyal srid yul ’khor yaṅ || ’chi bar gnas pa’i grogs su gyur pa med ||spyan dul
kun sdom (2) tshul khrims phuṅ po ni || de dag pha rol ’gro ba’i grogs yin no ||ṅa yi gzugs
daṅ yon tan spobs pa rdzogs || rdzu ’phrul dag kyaṅ ji ’dra rab ltos la ||gal te ’di
’dra bar yaṅ ’gyur ’dod na || byaṅ chub dam pa ’di phyir sems skyed cig ||rgyal po glaṅ po
des ni chos thos nas || (3) srog chags bye ba stoṅ phrag bdun cu daṅ ||sras daṅ btsun mo
stobs bcas groṅ mi rnams || byaṅ chub dam pa ’di phyir sems bskyed de ||bdag cag mchog gi
sems ni bskyed par bgyi || sems can thams cad mgron du gñer bar bgyi ||byaṅ chub spyod mchog
yid ’oṅ spyod par bgyi || (4) ’gro ba bla med saṅs rgyas ’gyur bar bgyi ||

rigs kyi bu de ltar rgyal po bsod nams kyis brgyan pa des bcom ldan ’das ’khor daṅ bcas pa la
lo brgyad khri bźi stoṅ gi bar du ruṅ ba yid du ’oṅ ba kha na ma tho ba med pa’i bde ba’i
yo byad daṅ yoṅs su loṅs spyod pa thams cad kyis rmi gro (5) byas so ||khye’u seṅ ge daṅ
| seṅ ge’i rtsal gyis ’gro ba de gñis bcom ldan ’das de’i bstan pa la khyim nas khyim med
par rab tu byuṅ ṅo ||de dag rab tu byuṅ bas rgyal bu phyi ma ñi khri yaṅ khyim nas khyim
med par rab tu byuṅ ṅo ||de nas seṅ ge daṅ | seṅ ge’i rtsal gyis ’gro ba’i dge (6) sloṅ byaṅ
chub kyi phyogs kyi chos daṅ | yo byad bsñuṅs pa daṅ | dben par spyod pa la sbyor źiṅ brtson
pas riṅ po ma lon par mṅon par śes pa lṅa ba skyed do ||de dag mṅon par śes pa rñed
pas ’jig rten gyi khams thams cad du raṅ gi rdzu ’phrul gyi stobs daṅ | smon lam gyi stobs
(7) kyis chos bśad nas de gñis kyis sems can tshad med graṅs med pa yoṅs su mi smin par byas
te | bla na med pa yaṅ dag par rdzogs pa’i byaṅ chub la rab tu bkod par gyur to ||rigs
kyi bu ’di ltar lo brgyad khri bźi stoṅ ’das nas rgyal po bsod nams kyis brgyan pa de | bcom
(295a1) ldan ’das de bźin gśegs pa dri ma med pa’i ’od mtha’ yas ’od zer gyi rgyal po
ga la ba der soṅ ba daṅ | des khye’u de gñis rab tu byuṅ bar mthoṅ ṅo ||mthoṅ nas kyaṅ ṅas
ni lo brgyad khri bźi stoṅ gi bar du de bźin gśegs pa la bde ba’i yo byad thams cad (2) kyis
bsñen bkur byas na ’di gñis rab tu byuṅ nas | ṅas ma byas pa ci źig byas sñam du brñas
pa’i sems skyes so ||rigs kyi bu de nas yaṅ de bźin gśegs pa dri ma med pa’i ’od mtha’ yas
’od zer gyi rgyal pos | rgyal po bsod nams kyis brgyan pa de lta bur sems pa (3) mkhyen
nas || byaṅ chub sems dpa’ seṅ ge’i rtsal gyis ’gro ba la ’di skad ces bka’ stsal to ||rigs
kyi bu khyod kyis śes rab daṅ | mṅon par śes pa daṅ | bsod nams daṅ | ye śes kyi stobs ston
la ’khor thams cad dga’ bar gyis śig || bdud kyi gnas thams cad (4) mog mog por gyis śig
|| byas chub kyi lam ’bar bar gyis śig || sems can thams cad tshim par gyis śig || phas
kyi rgol ba rnams tshar chod cig || chos kyi sgron ma ’bar bar gyis śig || ñon moṅs pa thams
cad źi bar gyis śig || byaṅ chub sems dpa’i rnam par rol (5) pa’aṅ ston cig ||de nas de’i
tshe byaṅ chub sems dpa’ seṅ ge’i rtsal gyis ’gro bas de’i dus na nam mkha’ la lag pas
byugs nas des nam mkha’ la lag pas byugs pa daṅ | stoṅ gsum gyi stoṅ chen po’i ’jig rten
gyi khams rnam pa drug tu rab tu g-yos so ||des yaṅ nam mkha’ (6) la lag pas byugs pa daṅ
| de nas de’i tshe bar snaṅ las sil sñan bye ba khrag khrig brgya stoṅ ma dkrol bar sgra byuṅ
ṅo ||des yaṅ nam mkha’ la lag pas byugs pa daṅ | de nas bar snaṅ las sṅon ma thos ma mthoṅ
ba’i dri źi ma źiṅ ’jam pa ka tsa li na di ka ltar reg na bde ba’i me tog rnams (7) kyi
char bab po ||des yaṅ nam mkha’ la lag pas byugs pa daṅ | de nas de ma thag tu bar snaṅ
las rin po thams cad kyi char rab tu mṅon par bab po || loṅs spyod daṅ kun spyod pa thams
cad kyi char rab tu bab bo ||ji lta bur stoṅ gsum gyi stoṅ chen po’i ’jig rten gyi khams
der (295b1) yo byad thams cad kyi char mṅon par rab tu ’bab pa de de lta bu’i zas daṅ skom
daṅ bro’i char mṅon par rab tu bab po ||de nas de bźin gśegs pa dri ma med pa’i ’od mtha’
yas ’od zer gyi rgyal pos rgyal po bsod nams kyis brgyan pa la ’di skad ces bka’ stsal to
|| rgyal po chen po (2) khyod kyis sbyin pa yoṅs su btaṅ ba daṅ rin po che ’i char bab pa
’di gaṅ maṅ |gsol ba | bcom ldan ’das rin po che’i char ’di ni dper bgyi ba yaṅ sla ba ma
lags te | de tsam du tshad ma mchis so ||bka’ stsal pa | rgyal po chen po byaṅ chub sems
dpa’ seṅ ge’i rtsal gyis (3) ’gro ba ’di mṅon par śes pa’i ye śes kyi stobs kyis ’dod na |
gaṅ gā’i kluṅ gi bye ma sñed kyi ’jig rten gyi khams su ’di ’dra ba’i rin po che’i char mṅon
par ’bebs so || gaṅ ’jig rten gyi khams de dag gi sems can de dag la ji lta bur ’dod pa
bźin du ṅoms śiṅ tshim par byed (4) do ||rigs kyi bu ’di ltar de’i tse de’i dus na gaṅ sa
bla’i lha rnams kyis ma la ’dis sems bskyed ma thag tu nam mkha’ las rin po che thams cad
kyi char mṅon par rab tu ’bab pa las na byaṅ chub sems dpa’ ’di ni nam mkha’ mdzod du ’gyur
ba sñam źes sgra phyuṅ ṅo ||ji ltar sa (5) bla’i lha rnams kyis sgra phyuṅ ba de bźin
du bar snaṅ daṅ | rgyal chen bźi’i ris daṅ | sum cu rtsa gsum daṅ | ’thab bral daṅ | dga’
ldan daṅ | ’phrul dga’ nas ’og min gyi bar gyi lha rnams kyis kyaṅ ma la ’di sems bskyed ma
tag tu ’di ’dra ba’i rin po che’i char rab tu bab pa las na | (6) kye ma byaṅ chub sems
dpa’ ’di ni nam mkha’ mdzod du ’gyur ba sñam źes sgra phyuṅ bas miṅ de la bcom ldan ’das de
bźin gśegs pa dri ma med pa’i ’od mtha’ yas ’od zer gyi rgyal po de rjes su yi raṅ ṅo ||
gaṅ la de rjes su yi raṅ ba de la gaṅ gā’i kluṅ gi bye ma sñed kyi saṅs rgyas bcom (7) ldan
’das rnams kyaṅ rjes su yi raṅ ṅo ||rigs kyi bu ’di ltar rgyal po bsod nams kyis brgyan
pa des byaṅ chub sems dpa’ seṅ ge’i rtsal gyis ’gro ba’i mṅon par śes pa daṅ | bsod nams
daṅ ye śes kyi stobs de mthoṅ nas khye’u rgyal ba’i blo gros źes bya ba rgyal por bcug ste
| (296a1) dad pas khyim nas khyim med par rab tu byuṅ nas sbyin pa ’di ni sems kun du chags
pa’o || rab tu byuṅ ba ni sems yoṅs su dag pa’o ||sbyin pa ’di ni lus daṅ ṅag gi bgegs
so || rab tu byuṅ ba ni lus daṅ ṅag yoṅs su sbyoṅ ba’o ||sbyin pa ’di ni bgegs chen (2) po’o
|| rab tu byuṅ ba ni bgegs thams cad ñe bar źi’o ||sbyin pa’ di ni rtswa daṅ lo ma’o ||
rab tu byuṅ ba ni sñiṅ po daṅ ’bras bru ’gyurb pa’o ||sbyin pa ’di ni ṅa’i ba daṅ bcas śiṅ
yoṅs su ’dzin pa daṅ bcas pa’o || rab tu byuṅ ba ni yoṅs su ’dzin pa thams cad ’dor ba’o
||sbyin (3) ba ’di ni ’jig tshogs la lta ba las mi bskyod pa’o || rab tu byuṅ ba ni lta ba
thams cad yoṅs su sbyoṅ ba’o ||sbyin pa ’di ni byis pa’i rtsed mo’i sbyor ba’o || rab tu
byuṅ ba ’di ni dul ba daṅ | źi ba daṅ | caṅ śes pa’i sa’o sñam du dede ltar tshul bźin rab
tu sbyor źiṅ | sems de lta (4) bu daṅ bsam pa de lta bus de ltar rab tu byuṅ ste gcig pu
mi ’dre ba bag yod pa | brtson pa rab tu dben par gnas pas riṅ po ma thogs par mṅon par śes
pa lṅa bskyed do ||rigs kyi bu de’i tshe de’i dus na rgyal po bsod nams kyis brgyan par
gyur ba de gźan źig yin pa sñam du (5) khyod sems na de de ltar mi blta’o ||de ci’i phyir
źe na | de bźin gśegs pa ’khor ba ’jig de de’i tshe de’i dus na ’khor los sgyur ba’i rgyal
po bsod nams kyis brgyan ces bya bar gyur to ||byaṅ chub sems dpa’ nam mkha’ mdzod ’di ni
| de’i tshe de’i dus na byaṅ chub sems (6) dpa’ seṅ ge’i rtsal gyis ’gro ba źes bya bar
gyur te | des thog mar nam mkha’ mdzod las rin po che’i char phab bo ||de tshun chad bskal
pa bye ba khrag khrig brgya stoṅ dpag tu med graṅs med par nam yaṅ nam mkha’ mdzod las rin
po che’ char ’bebs pa mṅon par śes pa las ma (7) ñams so ||rigs kyi bu ṅa ni de’i tshe de’i
dus na byaṅ chub sems dpa’ seṅ ge źes bya bar gyur to || byaṅ chub sems dpa’ byams pa
ni de’i tshe de’i dus na rgyal bu rgyal ba’i blo gros źes bya bar gyur te | gaṅ rgyal po bsod
nams kyis brgyan pas rgyal por bcug pa’o ||rigs kyi bu (296b1) de’i gsuṅ rab kyaṅ ’di
ltar dga’ źiṅ yoṅs su dag par gyur te | dge ba’i rtsa ba bskyed pa’i sems can rnams kyi gnas
su gyur to ||sems can gaṅ ji sñed kyis bla na med pa yaṅ dag par rdzogs pa’i byaṅ chub
tu sems bskyed pa de dag kyaṅ byaṅ chub las phyir mi ldog par gyur to ||sṅon (2) byuṅ ba daṅ
ldan pa’i gtam ’di bstan ba na srog chags khri ñis stoṅ bla na med pa yaṅ dag par rdzogs
pa’i byaṅ chub tu sems bskyed do ||

de nas bcom ldan ’das la byaṅ chub sems dpa’ nam mkha’ mdzod kyis ’di skad ces gsol to || bcom
ldan ’das byaṅ chub sems dpa’ (3) sems dpa’ chen po rnams kyi ’jig rten las ’das pa’i lam
gaṅ lags |de skad ces gsol pa daṅ | bcom ldan ’das kyis byaṅ chub sems dpa’ nam mkha’ mdzod
la ’di skad ces bka’ stsal to ||rigs kyi bu byaṅ chub sems dpa’ rnams kyi lam źes bya
ba ni pha rol tu (4) phyin pa drug pa daṅ | byaṅ chub kyi phyogs kyi chos sum cu rtsa bdun
daṅ | źi gnas daṅ | lhag mthoṅ daṅ | bsdu ba’i dṅos po bźi daṅ | bsam gtan bźi daṅ | tshad
med pa bźi daṅ | gzugs med pa’i sñoms par ’jug pa bźi daṅ | mṅon par śes pa lṅa rnams te
| rigs (5) kyi bu ’di ni byaṅ chub sems dpa’ rnams kyi ’jig rten las ’das pa’i lam źes bya’o
||’jig rten źes bya ba ni phuṅ po lṅa’o ||de la byaṅ chub sems dpa’ gzugs mi rtag par
rig nas sbyin pa sbyin no || gzugs sdug bsṅal bar rig nas sbyin pa sbyin no || gzugs bdag
med par rig | (6) gzugs źi bar rig | gzugs stoṅ par rig | gzugs mtshan ma med par rig | gzugs
smon pa med par rig | gzugs mṅon par ’du mi byed par rig | gzugs ma skyes par rig | gzugs
ma byuṅ bar rig | gzugs rten ciṅ ’brel bar ’byuṅ bar rig | gzugs dben (7) par rig | gzugs
gzuṅ ba med par rig | gzugs kun gźi med par rig | gzugs ’byuṅ ba med par rig | gzugs
sgyu ma lta bur rig | gzugs rmi lam lta bur rig | gzugs smig rgyu lta bur rig | gzugs chu
zla lta bur rig | gzugs brag ca lta bur rig | gzugs mig (297a1) yor lta bur rig | gzugs gzugs
brñan lta bur rig | gzugs rtswa daṅ śiṅ daṅ rtsig pa daṅ lam daṅ | mig yor lta bur rig
nas sbyin pa sbyin ste | gzugs kyi de bźin ñid kyis sbyin pa’i de bźin ñid la ’jug go ||sbyin
pa’i de bźin ñid kyis bsṅo ba’i de bźin ñid (2) rjes su śes so || bsṅo ba’i de bźin ñid
kyis byaṅ chub kyi de bźin ñid daṅ | byaṅ chub kyi de bzin ñid kyis sems can gyi de bźin
ñid daṅ | sems can gyi de bźin ñid kyis bdag gi de bźin ñid daṅ | bdag gi de bźin ñid kyis
chos thams cad kyi de bźin ñid rjes su śes so || (3) gaṅ chos thams cad kyi de bźin ñid
de ni de bźin ñid med de | ma nor ba de bźin ñid daṅ | gźan ma yin pa de bźin ñid do || de
bźin ñid rjes su śes pas sbyin pa ste | sbyin pa ’di ni rigs kyi bu byaṅ chub sems dpa’i
’jig rten las ’das pa’i lam mo ||de bźin du tshor ba (4) daṅ | ’du śes daṅ | ’du byed rnams
daṅ | rnam par śes pa mi rtag par rig nas sbyin pa sbyin no ||rnam par śes pa sdug bsṅal
ba daṅ | bdag med par rig | rnam par śes pa źi bar rig | rnam par śes pa stoṅ bar rig |
rnam par śes pa mtshan ma med par rig | (5) rnam par śes pa smon pa med par rig | rnam par
śes pa mṅon par ’du mi byed par rig | rnam par śes pa ma skyes par rig | rnam par śes pa
ma byuṅ bar rig | rnam par śes pa rten ciṅ ’brel bar ’byuṅ bar rig nas sbyin pa sbyin no ||rnam
par śes pa dben par rig | (6) rnam par śes pa gzuṅ ba med par rig | rnam par śes pa
kun gźi med par rig | rnam par śes pa mi ’byuṅ bar rig | rnam par śes pa sgyu ma lta bur rig
| rnam par śes pa rmi lam lta bur rig | rnam par śes pa smig rgyu lta bur rig | rnam par
śes pa chu zla lta bur (7) rig | rnam par śes pa mig yor lta bur rig | rnam par śes pa gzugs
brñan lta bur rig | rnam par śes pa rnam par rig pa med pa’i mtshan ñid du rig nas sbyin
pa sbyin te | de rnam par śes pa’i de bźin ñid kyis sbyin pa’i de bźin ñid rjes su śes
so ||sbyin pa’i de bźin (297b1) ñid kyis bsṅo ba’i de bźin ñid daṅ | bsṅo ba’i de bźin ñid
kyis byaṅ chub kyi de bźin ñid daṅ | byaṅ chub kyi de bźin ñid kyi sems can gyi de bźin
ñid daṅ | sems can gyi de bźin ñid kyis bdag gi de bźin ñid daṅ | bdag gi de bźin ñid kyis
chos thams cad kyi de (2) bźin ñid rjes su śes so || gaṅ chos thams cad kyi de bźin ñid de
ni de bźin ñid do || ma nor ba de bźin ñid daṅ | gźan ma yin pa de bźin ñid do || de bźin
ñid rjes su śes pas sbyin pa sbyin pa ’di ni rigs kyi bu byaṅ chub sems dpa’i ’jig rten
las ’das pa’i (3) lam mo ||gźan yaṅ rigs kyi bu byaṅ chub sems dpa’ gzugs mi rtag par rig
nas tshul khrims sruṅ ba nas | gzugs rtswa daṅ | śiṅs daṅ | rtsig pa daṅ | lam daṅ | gzugs
brñan lta bu’i bar du rig nas tshul khrims sruṅ ṅo ||de gzugs kyi de bźin ñid kyis tshul
khrims (4) kyi de bźin ñid rjes su śes so || tshul khrims kyi de bźin ñid kyis bsṅo ba’i de
bźin ñid daṅ | bsṅo ba’i de bźin ñid kyis byaṅ chub kyi de bźin ñid daṅ | byaṅ chub kyi
de bźin ñid kyis sems can gyi de bźin ñid daṅ | sems can gyi de bźin ñid kyis bdag gi de bźin
ñid daṅ | (5) bdag gi de bźin ñid kyis chos thams cad kyi de bźin ñid rjes su śes so ||gaṅ
chos thams cad kyi de bźin ñid de ni de bźin ñid med de || ma nor ba de bźin ñid daṅ
| gźan ma yin pa de bźin ñid de | de bźin ñid rjes su śes pas tshul khrims de sruṅ ba ’di
ni rigs kyi bu byaṅ chub sems (6) dpa’i ’jig rten rten las ’das pa’i lam mo ||de bźin du tshor
ba daṅ | ’du śes daṅ | ’du byed rnams daṅ | rnam par śes pa mi rtag par rig nas tshul
khrims bsruṅ ba nas rnam par śes pa rnam par rig pa med pa’i mtshan ñid kyi bar du rig nas
tshul khrims sruṅ ste | de rnam par śes (7) pa’i de bźin ñid kyis tshul khrims kyi de bźin
ñid rjes su śes so ||tshul khrims kyi de bźin ñid kyis bsṅo ba’i de bźin ñid daṅ | bsṅo
ba’i de bźin ñid kyis byaṅ chub kyi de bźin ñid daṅ | byaṅ chub kyi de bźin ñid kyis sems
can gyi de bźin ñid daṅ | sems can gyi de bźin ñid (298a1) kyis bdag gi de bźin ñid daṅ |
bdag gi de bźin ñid kyis chos thams cad kyi de bźin ñid rjes su śes so || gaṅ chos thams
cad kyi de bźin na ñid de ni de bźin ñid de bźin ñid med de | ma nor ba de bźin ñid daṅ gźan
ma yin pa de bźin ñid do || de bźin ñid rjes su śes (2) pas tshul khrims de sruṅ ba ’di
ni byaṅ chub sems dpa’i ’jig rten las ’das pa’i lam mo ||gźan yaṅ rigs kyi bu byaṅ chub sems
sems dpa’ gzugs mi rtag par rig nas | bzod pa sgom pa nas | de bźin du sbyar te | rjes
su śes pa ’di lta bus brtson ’grus (3) rtsom mo || bsam gtan la mñam par ’jog go || śes rab
rnam par dpyod do || des gzugs mi rtag par rig nas śes rab rnam par dpyod pa nas | gzugs
rtswa daṅ śiṅ daṅ rtsig pa daṅ lam daṅ mig yor lta bu’i bar rigs nas śes rab rnam par dpyod
do ||de gzugs (4) kyi de bźin ñid kyis śes rab kyi de bźin ñid rjes su śes so || śes rab
kyi de bźin ñid kyis bsṅo ba’i de bźin ñid daṅ | bsṅo ba’i de bźin ñid kyis byaṅ chub kyi
de bźin ñid daṅ | byaṅ chub kyi de bźin ñid kyis sems can gyi de bźin ñid daṅ | sems can
gyi de (5) bźin ñid kyis bdag gi de bźin ñid daṅ | bdag gi de bźin ñid kyis chos thams cad
kyi de bźin ñid rjes su śes so || gaṅ chos thams cad kyi de bźin ñid de ni de bźin ñid
med de | ma nor ba de bźin ñid daṅ | gźan ma yin pa de bźin ñid do || de bźin (6) ñid rjes
su śes pas śes rab rnam par dpyod pa ’di ni byaṅ chub sems dpa’i ’jig rten las ’das pa’i
lam źes bya’o ||de bźin du tshor ba daṅ | ’du śes daṅ | ’du byed rnams daṅ | rnam par śes
pa mi rtag par rigs nas śes rab rnam par dpyod pa nas | (7) rnam par śes pa rnam par rig pa
med pa’i mtshan ñid kyi bar du rig nas śes rab rnam par dpyod do || de rnam par śes pa’i
de bźin ñid kyis śes rab kyi de bźin ñid rjes su śes so || śes rab kyi de bźin ñid kyis bsṅo
ba’i de bźin ñid daṅ | bsṅo ba’i de bźin (298b1) ñid kyis byaṅ chub kyi de bźin ñid daṅ
| byaṅ chub kyi de bźin ñid kyis sems can gyi de bźin ñid daṅ | sems can gyi de bźin ñid
kyis bdag gi de bźin ñid daṅ | bdag gi de bźin ñid kyis chos thams cad kyi de bźin ñid rjes
su śes so || gaṅ chos thams (2) cad kyi de bźin ñid de ni de bźin ñid med de | ma nor ba
de bźin ñid daṅ | gźan ma yin pa de bźin ñid do || de bźin ñid rjes su śes pas śes rab rnam
par dpyod pa ’di yaṅ rigs kyi bu byaṅ chub sems dpa’ ’jig rten las ’das pa’i lam mo ||gźan
yaṅ rigs (3) kyi bu byaṅ chub sems dpas gzugs mi rtag par rig nas lus la lus kyi rjes
su lta źiṅ dran pa ñe bar gźag pa sgom pa nas gzugs rtswa daṅ śiṅ daṅ rtsig pa daṅ lam daṅ
mig yor lta bu’i bar du rig nas lus la lus kyi rjes su lta źiṅ dran pa ñe bar gźag pa sgom
mo ||gzugs (4) kyi de bźin ñid kyis lus kyi de bźin ñid rjes su śes so || lus kyi de bźin
ñid rjes su śes pa nas chos thams cad kyi de bźin ñid kyi bar du rjes su śes so || gaṅ
chos thams cad kyi de bźin ñid de ni de bźin ñid med de | ma nor ba de bźin ñid daṅ | gźan
ma yin pa (5) de bźin ñid do || de bźin ñid rjes su śes pas lus la lus kyi rjes su lta źiṅ
dran pa ñe bar gźag pa sgom ste | lus daṅ ldan pa’i rnam par rtog pas rnam par mi rtog pa
’di ni rigs kyi bu byaṅ chub sems dpa’i ’jig rten las ’das pa’i lam mo ||de bźin du tshor
ba daṅ | (6) ’du śes daṅ | ’du byed rnams daṅ | rnam par śes pa mi rtag par rig pa nas rgya
cher de bźin du sbyin pa sbyin pa’i bar daṅ | de bźin du tshor ba daṅ | sems daṅ | chos
rnams kyaṅ rgyas par bya ste | gzugs mi rtag par rig pa nas chos la chos kyi rjes su lta
źiṅ dran pa (7) ñe bar gźag pa sgom pa nas | rtswa daṅ śiṅ daṅ rtsig pa daṅ lam daṅ | mig
yor lta bu’i bar du rig nas chos la chos kyi rjes su lta źiṅ dran pa ñe bar gźag pa sgom
mo ||de bźin du tshor ba daṅ | ’du śes daṅ | ’du byed rnams daṅ | rnam par śes pa mi rtag
par rig nas (299a1) chos la chos kyi rjes su lta źiṅ dran pa ñe bar gźag pa sgom pa nas |
rnam par śes pa rnam par rig pa med pa’i mtshan ñid kyi bar du rig nas chos la chos kyi rjes
su lta źiṅ dran pa ñe bar gźag pa sgom mo ||de ltar phuṅ po’i de bźin ñid gaṅ yin pa de
dran pa ñe (2) bar gźag pa’i de bźin ñid do || dran pa ñe bar gźag pa’i de bźin ñid gaṅ yin
pa de bsṅo ba’i de bźin ñid do || bsṅo ba’i de bźin ñid gaṅ yin pa de byaṅ chub kyi de
bźin ñid do || byaṅ chub kyi de bzin ñid gaṅ yin pa de sems can gyi de bźin ñid do || sems
can gyi (3) de bźin ñid gaṅ yin pa de bdag gi de bźin ñid do || bdag gi de bźin ñid gaṅ yin
pa de chos thams cad kyi de bźin ñid de | chos thams cad kyi de bźin ñid gaṅ yin pa de
ni de bźin ñid med de | ma nor ba de bźin ñid daṅ | gźan ma yin pa de bźin ñid do || de bźin
(4) ñid rjes su śes pas chos la chos kyi rjes su lta źiṅ dran pa ñe bar gźag pa sgom yaṅ
chos daṅ ldan pa’i rnam par rtog pas rnam par mi rtog ste | gaṅ de 299a4 ::: ltar rjes su
śes pa ’di ni byaṅ chub sems dpa’i ’jig rten las ’das pa’i lam źes bya’o ||de bźin du sbyar
te | de ltar (5) dran pa ñe bar gźag pa la ji ltar ba bźin du yaṅ dag par spoṅ ba daṅ
| rdzu ’phrul gyi rkaṅ pa daṅ | dbaṅ po daṅ | stobs daṅ | byaṅ chub kyi yan lag daṅ | lam
daṅ | źi gnas daṅ | lhag mthoṅ daṅ bsdu ba’i dṅos po bźi daṅ | bsam gtan bźi daṅ | (6) tshad
med pa bźi daṅ | gzugs med pa’i sñoms par ’jug pa bźi daṅ | mṅon par śes pa lṅa ’ang de
bźin du rgyas par byas te |des gzugs mi rtag par rig nas mṅon par śes pa’i ye śes sgrub pa
byed de | gzugs sdug bsṅal ba daṅ | gzugs bdag (7) med pa daṅ | gzugs źi ba daṅ | gzugs
stoṅ pa daṅ | gzugs mtshan ma med pa daṅ | gzugs smon pa med par rig | gzugs mṅon par ’du
mi byed par rig | ma skyes pa daṅ | ma byuṅ ba daṅ | rten ciṅ ’brel bar ’byuṅ ba daṅ | dben
pa daṅ | gzuṅ (299b1) ba med pa daṅ | kun gźi med pa daṅ | mi ’byuṅ ba daṅ | sgyu ma lta
bu daṅ | rmi lam lta bu daṅ | smig rgyu lta bu daṅ | chu zla lta bu daṅ | brag ca lta bu
daṅ | mig yor lta bu daṅ | gzugs brñan lta bu daṅ | gzugs rtswa daṅ śiṅ daṅ rtsig pa daṅ lam
daṅ mig yor lta bur (2) rig nas | mṅon par śes pa’i ye śes mṅon par sgrub po ||de bźin
du tshor ba daṅ | ’du śes daṅ | ’du byed rnams daṅ | rnam par śes pa mi rtag par rig nas mṅon
par śes pa’i ye śes mṅon par sgrub ste | rnam par śes pa sdug bsṅal par rig | rnam par
śes (3) ba bdag med pa daṅ | rnam par śes pa źi ba daṅ | rnam par śes pa stoṅ ba daṅ | mtshan
ma med pa daṅ | smon pa med pa daṅ | mṅon par ’du byed pa med pa daṅ | ma skyes pa daṅ
| ma byuṅ ba daṅ | rten ciṅ ’brel bar ’byuṅ ba daṅ | dben pa daṅ | gzuṅ ba med pa daṅ |
(4) kun gźi med pa daṅ | mi ’byuṅ ba daṅ | sgyu ma lta bu daṅ | rmi lam lta bu daṅ | smig
rgyu lta bu daṅ | chu zla lta bu daṅ | brag ca lta bu daṅ | mig yor lta bu daṅ | gzugs brñan
lta bu daṅ | rnam par śes pa rnam pa’i rig pa med pa’i mtshan ñid du rig nas mṅon par śes
pa’i (5) ye śes mṅon par sgrub po ||’di lta ste | phuṅ po’i de bźin ñid gaṅ yin pa de mṅon
par śes pa’i de bźin ñid do || mṅon par śes pa’i de bźin ñid gaṅ yin pa de bsṅo ba’i de
bźin ñid do || bsṅo ba’i de bźin ñid gaṅ yin pa de byaṅ chub kyi de bźin ñid do || byaṅ
chub kyi de (6) bźin ñid gaṅ yin pa de sems can gyi de bźin ñid do || sems can gyi de bźin
ñid gaṅ yin pa de bdag gi de bźin ñid do || bdag gi de bźin ñid gaṅ yin pa de chos thams
cad kyi de bźin ñid do || chos thams cad kyi de bźin ñid gaṅ yin pa de ni de bźin ñid med
de | ma nor (7) pa de bźin ñid daṅ | gźan ma yin pa de bźin ñid do || de bźin ñid rjes su
śes pas mṅon par śes pa’i ye śes rab tu sgrub ste | gaṅ de ltar rjes su śes pa de ni byaṅ
chub sems dpa’i ’jig rten las ’das pa’i lam źes bya’o ||de ci’i phyir źe na | ’jig rten las
’das pa’i lam (300a1) de ni gzugs kyis de bźin ñid rjes su śes pa ste | gzugs ’jig pa ma
yin | chad pa ma yin | rtag pa ma yin | rten ciṅ ’brel bar ’byuṅ ba raṅ bźin gyis ma skyes
pa’o ||de bźin du tshor ba daṅ | ’du śes daṅ | ’du byed rnams daṅ | rnam par śes (2) pa’i
de bźin ñid rjes su śes pa ste | rnam par śes pa la ’jig pa ma yin | chad pa ma yin | rtag
pa ma yin | rten ciṅ ’brel bar ’byuṅ ba raṅ bźin gyis ma skyes pa’o ||gaṅ phuṅ po’i ’jig
rten las rgal ba de ni ’dod pa daṅ | gzugs daṅ | gzugs med pa’i ’jig (3) rten la yaṅ mi
chags pa ste | de mi chags pas ’gro ba lṅar skyes pa’i sems can rnams la ’jig rten las ’das
ba’i phyir chos ston te | gaṅ ’jig rten ’jig par mi byed pa de ltar chos ston to ||de ci’i
phyir źe na | ’jig rten mi rtag pa’i mtshan ñid de ’jig par mi byed do || (4) ’jig rten
ni sdug bsṅal gyi mtshan ñid | bdag med pa’i mtshan ñid | źi ba’i mtshan ñid | stoṅ pa’i
mtshan ñid | mtshan ma med pa’i mtshan ñid | smon pa med pa’i mtshan ñid | mṅon par ’du mi
byed pa’i mtshan ñid nas de bźin ñid kyi mtshan ñid kyi bar du ste | ’jig (5) rten ’jig par
mi byed pa ’di ni | rigs kyi bu byaṅ chub sems dpa’i ’jig rten las ’das pa’i lam yoṅs su
dag pa’o ||gaṅ lam yoṅs su dag pa la rab tu gnas pa’i byaṅ chub sems dpa’ ni lam log pa
la gnas pa’i sems can rnams la chos kyi snaṅ ba chen po byed do ||(6) de dag snaṅ ba brñed
nas ’jig rten las ’das pa’i lam de ñid la rab tu gnas so ||byaṅ chub kyi sñiṅ po thob par
byed pa’i phyir lam ’di ni rab kyi mchog go ||mi dge ba thams cad kyi sems med pa’i phyir
lam ’di ni mchog go ||saṅs rgyas kyi ye śes kyi rtse mo rñed pa’i phyir lam (7) ’di ni dam
pa’o ||chu bo thams cad las sgrol ba’i phyir lam ’di ni bla na med pa’o ||ñi tshe ba’i lam
thams cad las ’das pa’i phyir lam ’di ni goṅ na med pa’o ||gñen po mi dmigs pa’i phyir
lam ’di ni mñam pa med pa’o ||sṅon gyi saṅs rgyas kyi lam du yaṅ dag par ’gro (300b1) ba’i
phyir lam ’di ni mi mñam pa daṅ mñam pa’o ||bdud daṅ phyir rgol pa thams cad bcom pa’i phyir
lam ’di ni bde bar ’gro ba’o ||mṅon par śes pa daṅ rdzu ’phrul gyi rkaṅ pa’i ye śes kyis
rnam par rol pa’i phyir lam ’di ni mi thogs par ’gro ba’o ||śes rab kyis snaṅ ba’i ’od
(2) rnam par dag pa’i phyir lam ’di ni mun pa mun nag med pa’o ||sgyu daṅ g-yo med pa’i phyir
lam ’di ni draṅ po’o ||sems gya gyu med pa’i phyir lam ’di ni gsal ba’o ||sems can thams
cad la sems mñam pa’i phyir lam ’di ni mñam pa’o ||sems can thams cad la go ’byed pa’i
(3) phyir lam ’di ni rgya che ba’o ||phan tshun du gnod par mi ’gyur bas lam ’di ni yaṅs pa’o
||yoṅs su mi skye bar ’gro bas lam ’di ni rnal du ’dug pa’o ||sbyin pa’i pha rol tu phyin
pas lam ’di ni bsod nams kyis brtan pa’o ||tshul khrims gyi pha rol tu phyin pas lam ’di
ni gduṅ (4) ba med pa’o ||bzod pa’i pha rol tu phyin pas lam ’di ni ’jig pa med pa’o ||brtson
’grus kyi pha rol tu phyin pas lam ’di ni mi zlogs pa’o ||bsam gtan gyi pha rol tu
phyin pas lam ’di ni rdul thams cad daṅ bral ba’o ||śes rab kyi pha rol tu phyin pas lam ’di
ni nam mkha’ daṅ mñam (5) par ’gro ba’o ||ṅa rgyal med pas lam ’di ni ye śes kyi rjes su
’gro ba’o ||dge ba’i chos thams cad yaṅ dag par bsgrubs pas lam ’di ni saṅs rgyas kyi chos
thams cad yoṅs su sgom pa’i rjes su ’gro ba’o ||sṅon thos pa mi slu ba’i phyir lam ’di
ni chos kyi ’khor lo rab tu (6) skor ba rjes su ’gro ba ste |rigs kyi bu de dag ni byaṅ chub
sems dpa’ rnams kyi ’jig rten las ’das pa’i lam yoṅs su dag pa ste | lam yoṅs su dag pas
gaṅ la gnas nas byaṅ chub sems dpa’ go cha chen po bgos te | theg pa chen po de la źugs
nas byaṅ chub kyi sñiṅ (7) po ga la ba der ’gro ba’o ||

de la ’di ni byaṅ chub sems dpa’ rnams kyi go cha ste | gru chen po yaṅ dag par sbyor bas ma
rgal ba sgrol ba’i go cha’o ||ñon moṅs pa daṅ | lta ba’i bciṅs pa thams cad las yoṅs su ’grol
bas ma grol ba ’grol ba’i go cha’o ||yoṅs su ’dzin pa’i (301a1) ’jigs pa thams cad ’dor
bas dbugs ma phyin pa rnams dbugs ’byin pa’i go cha’o ||med pa la phyin ci log tu gyur
pa mñam pa ñid du ston pas yoṅs su mya ṅan las ma ’das pa mya ṅan las bzla ba’i go cha’o ||bdag
daṅ sems can daṅ srog daṅ gaṅ zag med dmigs pas (2) sems can thams cad yoṅs su grol
ba’i go cha’o ||lus daṅ srog la mi lta bas dam pa’i chos yoṅs su ’dzin pa’i go cha’o ||dge
ba’i rtsa ba’i tshogs stsogs pas ṅoms mi myoṅ bas saṅs rgyas kyi źiṅ yoṅs su sbyoṅ ba’i go
cha’o ||sbyin pa’i tshogs sna tshogs bsags pas (3) mtshan daṅ dpe byad bzaṅ po lus kyi rgyan
gyi go cha’o ||mṅon par śes pa thob pas bdud daṅ phas kyi rgol ba thams ca btul ba’i
go cha’o ||so so yaṅ dag par rig pa’i ye śes kyis sems can thams cad śin tu tshim par byed
pa’i go cha’o ||gzuṅs kyi ye śes kyis saṅs (4) rgyas kyi chos thams cad ñan pa daṅ tshol
ba’i go cha’o ||mṅon par śes pa’i ye śes gyis sems can thams cad kyi sems la lta ba’i go cha’o
||śes rab kyi ye śes kyis sems can thams cad kyi dbaṅ po mchog daṅ mchog ma yin pa śes
pa’i go cha’o ||śes rab daṅ (5) ye śes kyi stobs yaṅ dag par bsgrub pas stobs bcu yoṅs su
bskaṅ ba’i go cha’o ||thams cad du sems god pa med pas mi ’jigs pa thob pa’i go cha’o ||mi
dge ba’i chos thams cad spaṅs śiṅ | dge ba’i chos thams cad yoṅs su rdzogs par byed pas
saṅs rgyas (6) kyi chos ma ’dres pa bcwa brgyad yoṅs su skoṅ ba’i go cha’o ||chos thams cad
sgyu ma daṅ | rmi lam daṅ | mig yor daṅ | brag ca daṅ | chu zla lta bur thos kyaṅ mi skrag
| mi dṅaṅ | dṅaṅ bar mi ’gyur ba de ni byaṅ chub sems dpa’ rnams gyi mi skrag pa’i go
cha’o ||sems (7) can thams cad raṅ bźin gyis yoṅs su mya ṅan las ’das par śes kyaṅ sems can
thams cad yoṅs su mi gtoṅ bar gnas pa de ni byaṅ chub sems dpa’ rnams kyi sñiṅ rje chen
po’i go cha’o ||chos thams cad stoṅ pa ñid daṅ | mtshan ma med pa daṅ | smon pa med pa daṅ
| (301b1) mṅon par ’dus mi byed pa daṅ | ma skyes pa daṅ | ma byuṅ bar thos kyaṅ tshe daṅ
| ’chi ’pho daṅ | skye ba kun du ston pa de ni byaṅ chub sems dpa’ rnams kyi thabs la mkhas
pa’i go cha’o ||chos thams cad ṅes par gyur ba la źugs pa’i mtshan ñid du śes śiṅ ’du byed
thams cad (2) skye ba med par rig kyaṅ ’gog par mi ltuṅ źiṅ ’bras bu mṅon sum du yaṅ mi
byed pa de ni byaṅ chub sems dpa’ rnams kyi sṅon gyi byin gyi rlabs mi ’khrugs pa’i go cha’o
||go cha chen po ñi śu po de dag bgos nas de theg pa chen po la mṅon par źugs pa yin
no ||

theg pa chen po de (3) ni bsdu ba’i dṅos pos phaṅ lo bźi daṅ legs par ldan par byas pabsam pas
dge ba’i rtsa ba yoṅs su bsṅos pas rtsibs śin tu sbyar ba |rten ciṅ ’brel par ’byuṅ ba’i
ye śes lhag par che bas lte ba zab ciṅ legs par byas pa |sems can thams cad kyi khur bskya
ba’i phyir srog śiṅ (4) daṅ ldan źiṅ śin tu bzuṅ ba |byams pa chen po daṅ sñiṅ rje chen
pos yaṅ dag par zin pas śiṅ rta’i mda’ brtan par sbyar ba |chos rin po che thams cad kyis
legs par brgyan pas rin po che thams cad kyi kha ran gyis bskor ba |sṅon dam bcas pa kha
’og tu lus (5) ’khrus par byed pas lhag pa’i bsam pa sra ba’i ’breṅ pas bciṅs pa |thabs daṅ
śes rab zuṅ du ’brel bas gña’ śiṅ gi khur khyer ba |źi gnas daṅ lhag mthoṅ gi bu gar legs
par sbyar ba |bden pa bźi yoṅs su śes pa’i stobs kyi ’gros can |caṅ śes stoṅ (6) rab tu
’bad pa daṅ ldan pa |rdzu ’phrul gyi rkaṅ pa bźis saṅs rgyas kyi źiṅ thams cad du ’gro ba
|dran pa’i ru dag rin po che’i phreṅ ba’i srad bus bciṅs pa |sems can thams cad śoṅ bas rgya
che źiṅ yaṅs par rgyu ba daṅ |dgra daṅ bdud kyi dgra ’dul ba | legs par (7) bya ba byas
pa |rig pa daṅ ye śes rab tu sbyor ba |byin gyi rlabs kyis byin gyis brlabs pa |phyogs bcu’i
saṅs rgyas thams cad kyis dgoṅs pa |seṅ ge’i khri śin tu brgyan pa |lha daṅ | brgya byin
daṅ tshaṅs pa thams cad kyis mṅon par bstod pa |gzugs bzaṅ (302a1) źiṅ blta bas mi ṅoms
pa |blta na sdug pa |rdo rje ltar sra źiṅ mi tshugs pa |lhag pa’i bsam pa brtan pas dam bcas
pa las mi ’gyur ba |kha lo sgyur bas śin tu bsdus śiṅ bzuṅ ba |rtag tu byaṅ chub kyi sems
sṅon du ’gro ba |smon lam gyi yon tan (2) yoṅs su rdzogs pa’i rjes su soṅ bas gar dga’
mgur ’gro ba |phyogs bcur rnam par lta ba’i lha’i mig gi snaṅ ba thob pa |phyogs bcur snaṅ
bar byed pa’i phyir ’od yaṅs pa rnam par dag ciṅ ’od zer mtha’ yas pa |byaṅ chub kyi yan
lag gi med tog gi char rgyun du ’bab (3) bas rtag tu me tog gis gaṅ ba |rtag tu chos yaṅ
dag par brjod pa’i rol mo sil sñan daṅ ldan pa |skye bo’i ’khor skal pa ’thun pa |byaṅ chub
sems dpa’ spyod pa thams cad tshol ba |yon tan gyi rnam pa tshad med pa’i ye śes mtha’ yas
pas śin du ’phags pa |rnam pa (4) thams cad kyi mchog daṅ ldan pa’i stoṅ pa ñid thams cad
mkhyen pa’i ye śes daṅ rab tu ldan pa ste | rigs kyi bu theg pa chen po de ni de ’dra’o
||skyes bu dam pa de dag de’i phyir go bgos nas mṅon par źugs te | ’jig rten las ’das pa’i
lam de la rab tu źugs pas (5) thams cad mkhyen pa ma thob kyaṅ saṅs rgyas kyi mdzad pas
sems can thams rnam la ñe bar gnas pa yin no ||lam daṅ go cha daṅ theg pa bkod pa ’di bstan
pa na lha daṅ mi’i srog chags bdun khri ñis stoṅ ni bla na med pa yaṅ dag par rdzogs pa’i
byaṅ chub tu sems skyes so ||byaṅ (6) chub sems dpa’ sum khri ñis stoṅ ni ’jig rten las
’das pa’i lam yoṅs su dag pas mi skye ba’i chos la bzod pa thob bo ||

’phags pa nam mkha’ mdzod kyis źus pa | bam po drug pa |de nas byaṅ chub sems dpa’ rin chen
dpal gyis byaṅ chub sems (7) dpa’ nam mkha’ mdzod la ’di skad ces smras so || rigs kyi bu
khyod kyis ’jig rten las ’das pa’i lam rnam par sbyaṅs so ||smras pa | rigs kyi bu bdag rnam
par dag pas rnam par sbyaṅs so ||smras pa | rigs kyi bu khyod ji ltar na bdag rnam par
dag ||smras pa | (302b1) rigs kyi bu ’jig rten rnam par dag pas bdag rnam par dag go ||smras
pa | rigs kyi bu ’jig rten rnam par dag pa ’di gaṅ |smras pa | gzugs sṅon gyi mtha’ rnam
par dag pas ’pho ba yaṅ med |gzugs kyi phyi ma’i mtha’ rnam par dag pas ’oṅ ba yaṅ med |gzugs
da (2) ltar byuṅ ba yaṅ rnam par dag pas chos ñid gnas pa ste |de bźin du tshor ba daṅ
| ’du śes daṅ | ’dus byed rnams daṅ | rnam par śes pa’i sṅon gyi mtha’ rnams par dag pas
’pho ba yaṅ med |rnam par śes pa phyi ma’i mtha’ rnam par dag pas ’oṅ ba yaṅ med |rnam par
(3) śes pa da ltar byuṅ ba yaṅ rnam par dag pas chos ñid gnas pa ste | de ni rigs kyi bu
’jig rten rnam par dag pa źes bya’o ||smras pa | de ltar rnam par dag pa’i ’jig rten ci
la lta |smras pa | rigs kyi bu de ltar rnam par dag pa’i ’jig rten ni chos thams cad la lta’o
||(4) smras pa | ji ltar na chos thams cad la lta |smras pa | śes rab daṅ ye śes kyis
chos thams cad sṅon gyi mtha’ daṅ phyi ma’i mthar yoṅs su chad par rab tu śes so ||smras pa
| chos thams cad sṅon gyi mtha’ daṅ | phyi ma’i mtha’ yoṅs su chad pa gaṅ |smras pa | gaṅ
la (5) chad pa yaṅ med | rtag pa yaṅ med pa’o ||smras pa | gaṅ la chad pa yaṅ med rtag pa
yaṅ med pa de la ci źes bya |smras pa | gaṅ la chad pa yaṅ med | rtag pa yaṅ med pa de la
ni skye ba med pa daṅ ’gag pa med pa źes bya ba’o ||smras pa | gaṅ la skyes ba yaṅ med ’gag
(6) ba yaṅ med pa de ci źes bya |smras pa | gaṅ skye ba med pa daṅ | ’gag pa med pa de
ni ji skad ces kyaṅ mi bya’o ||de ci’i phyir źe na |chos de bgraṅ du med ciṅ rjod du med
pa’o ||smras pa | rigs kyi bu bgraṅ du med pa’i chos ji ltar bgraṅ bar ’gyur |smras pa | ’di
lta ste | (7) dper na | sa’i steṅ na nam mkha’ la bgraṅ mod kyi | nam mkha’ la ni bgraṅ
bar mi nus so || de bźin du bgraṅ ba’i sgo nas ni | bgraṅ mod kyi | bgraṅ ba’i sgo nas bgraṅ
bar mi nus so || gaṅ bgraṅ ba’i sgo de ñid ni bgraṅ du med pa’i sgo’o ||de la bgraṅ ba’i
sgo gaṅ | bgraṅ (303a1) du med pa’i sgo gaṅ źe na |bgraṅ ba’i sgo źes bya ba ni ’dus byas
so || bgraṅ du med pa’i sgo źes bya ba ni ’dus ma byas so ||de la gaṅ ’dus ma byas la bgraṅ
ba med pa de ni bgraṅ du med pa’o || gaṅ bgraṅ du med pa de ni ’dus ma byas te | bcom
ldan ’das kyis (2) kyaṅ de ’di skad ces bgraṅs śiṅ bcal te | śes rab kyis gaṅ spaṅ bar bya
ba de spoṅs śig ces gsuṅs ṅo ||de la nam byaṅ chub sems dpa’ ’dus byas la bgraṅ źiṅ rnam
par śes pa la ’jal te tshul bźin so sor rtog pa de na gaṅ yoṅs su śes par bya ba’am | spaṅ
bar (3) bya ba’am | mṅon sum du bya ba’am | bsgom par bya ba’i chos gaṅ yaṅ yaṅ dag par
rjes su mi mthoṅ ṅo ||des chos thams cad yaṅ dag par rje sus mi mthoṅ bas chos la gnas su
mi byed do ||nam chos la gnas su mi byed pa de na gźi med pa thob pa yin no ||nam gźi (4)
med pa thob pa de na gaṅ la yaṅ ’dod par mi ’gyur ro ||nam gaṅ la yaṅ ’dod par mi byed pa
de na ci la’aṅ mi dmigs so ||de dmigs pa daṅ bral bas bdag gi ba med ciṅ yoṅs su ’dzin pa
med do ||ci yoṅs su mi ’dzin ce na | gzugs la rtag pa’am | mi rtag par yoṅs (5) su mi ’dzin
to || tshor ba daṅ | ’du śes daṅ | ’du byed rnams daṅ | rnam par śes pa la rtag pa daṅ mi
rtag par yoṅs su mi ’dzin to || tshor ba daṅ | ’du śes daṅ | ’du byed rnams daṅ | rnam par
śes pa la rtag pa daṅ mi rtag par yoṅs su mi ’dzin to ||gzugs la sdug bsṅal ba daṅ bde
bar yoṅs su mi ’dzin | tshor ba daṅ | ’du śes daṅ | ’du byed rnams daṅ | rnam par śes pa la
(6) sdug bsṅal ba daṅ bde bar yoṅs su mi ’dzin | gzugs la bdag daṅ bdag med par yoṅs su
mi ’dzin pa nas | rnam par śes pa’i bar la bdag daṅ bdag med pa yoṅs su mi ’dzin to ||gzugs
la sdug pa daṅ mi sdug par yoṅs su mi ’dzin pa nas | rnam par śes pa’i (7) bar la sdug pa
daṅ mi sdug par yoṅs su mi ’dzin | gzugs la stoṅ pa’am mi stoṅ par yoṅs su mi ’dzin pa nas
| rnam par śes pa’i bar la stoṅ ba’am mi stoṅ bar yoṅs su mi ’dzin to ||de yoṅs su mi ’dzin
kyaṅ tiṅ ṅe ’dzin thob pas ’khor ba na spyod ciṅ | ’khor ba’i ñon (303b1) moṅs pa rnams
yoṅs su mi ’dzin to ||sems can rnams kyaṅ mya ṅan las ’das pa la mos par byed la bdag kyaṅ
thog mar yoṅs su mya ṅan las ’das pa yin no ||de la byaṅ chub sems dpa’i yoṅs su mya ṅan
las ’das pa gaṅ źe na |yoṅs su mya ṅan las ’das pa źes bya ba ni mṅon par (2) ’du mi byed
pa’o ||de la byaṅ chub sems dpa’i mi dge ba’i las chuṅ zad kyaṅ mṅon par ’du mi byed do
|| gaṅ dge ba’i chos rnams yaṅ dag par ’dzin ciṅ ’jug go ||de lus daṅ ṅag daṅ sems dben pa’i
mṅon par ’du byed pa thams cad mṅon par du byed de | so sor brtags nas (3) thams cad mkhyen
par yoṅs su bsṅo’o ||thams cad mkhyen pa de gzugs su mi sñems | tshor bar ma yin | ’du
śes su ma yin | ’du byed rnams su ma yin te | rnam par śes par yaṅ sñems par mi byed do
||de’i sems la sñems pa med ciṅ tshul khrims sñems pa med (4) pas smon lam thams cad yoṅs
su rdzogs par byed kyaṅ chos gaṅ la yaṅ bri ba’am gaṅ bar yaṅ dag par rjes su mi mthoṅ ṅo
||de bri ba med ciṅ gaṅ ba med pas chos thams cad mñam pa ñid rñed nas chos kyi dbyiṅs la
gnas śiṅ byaṅ chub sems dpa’i spyad pa spyod de | chos gaṅ yaṅ (5) spyod pa yaṅ med | rnam
par spyad pa yaṅ med do ||rigs kyi bu de ltar yoṅs su mya ṅan las ’das pa’i byaṅ chub sems
dpa’ byaṅ chub sems dpa’i spyad pa spyod do ||de ci’i phyir źe na | mṅon par ’du bya ba
thams cad la mṅon par ’du mi byed par rab tu gnas pa ni mya ṅan las (6) ’das pa ste | de’i
phyir byaṅ chub sems dpa’ mṅon par ’du bya ba de la mṅon par ’du mi byed de | mṅon par ’du
mi byed pa ni mṅon par ’dus ma byas pas yoṅs su mya ṅan las ’das pa źes bya’o ||pha rol
ces bya ba ni gaṅ rnam par śes pa mi ’jug pa ste | byaṅ chub sems dpa’ (7) rnam par rig pa
med pas rab tu phye ba ni yoṅs su mya ṅan las ’das pa źes bya’o ||pha rol ces bya ba ni
mtshan ma med pa ste | de la de’i sems mtshan ma la yoṅs su mi sṅo ba ni yoṅs su mya ṅan las
’das pa śes bya’o ||pha rol ces bya ba ni kun du rtog pa med pa ste | kun du rtog pa (304a1)
de la de’i sems mi ’jug pas de’i phyir yoṅs su mya ṅan las ’das pa źes bya’o ||pha rol
ces bya ba ni gźi med pa’o || gźi med pa de la de’i sems yoṅs su mi sṅo ste | de’i phyir
yoṅs su mya ṅan las ’das pa źes bya’o ||rigs kyi bu de ltar na (2) byaṅ chub sems dpa’ yoṅs
su mya ṅan las ’das pa byaṅ chub sems dpa’i spyad pa spyod do ||de nas bcom ldan ’das
kyis byaṅ chub sems dpa’ sems dpa’ chen po nam mkha’ mdzod la legs so źes bya ba byin te |
legs so legs so || skyes bu dam pa gal te bśad par (3) bya na de ltar bśad do ||bstan pa
’di bśad pa na byaṅ chub sems dpa’ lṅa brgya bzod pa skyes so ||de nas bcom ldan ’das la byaṅ
chub sems dpa’ sems dpa’ chen po nam mkha’ mdzod kyis ’di skad ces gsol to || bcom ldan
’das bdag cag ni de bźin gśegs pa’i (4) chos snaṅ ba ’dis spobs so ||bcom ldan ’das ’di
lta ste | dper na snaṅ ba la brten nas gzugs rnams gda’ ba de bźin du de bźin gśegs pa’i skye
bu’i mthu ’dis bdag cag rnams spobs so ||de nas byaṅ chub sems dpa’ rin chen dpal gyis
byaṅ chub sems dpa’ nam (5) mkha’ mdzod la ’di skad ces smras so || rigs kyi bu ci’i phyir
na bdag gi ye śes ’di bcab ste | saṅs rgyas kyi byin gyi rlabs kyis bdag spobs so źes ston
|smras pa | rigs kyi bu byaṅ chub sems dpa’ rnams kyi gaṅ cuṅ zad spobs pa ji sñed pa de
thams cad saṅs rgyas kyi byin (6) gyi rlabs su blta’o || de ci’i phyir źe na | gal te saṅs
rgya bcom ldan ’das rnams kyis chos de dag yoṅs su snaṅ bar ma mdzad na byaṅ chub sems
dpa’ spobs par ga la ’gyur |smra pa | rigs kyi bu ci spobs pa de ’pho ba źig gam |smras pa
| rigs kyi bu ’pho ba ma yin (7) mod kyi | ’on kyaṅ de saṅs rgyas kyi spobs pa’i rgyus spobs
so ||’di lta ste | dper na ma rig pa ni ’du byed rnams su mi ’pho mod kyi ma rig pa’i
rgyus ’du byed rnams kyaṅ skye ba de bźin du saṅs rgyas kyi spobs pa yaṅ gaṅ du yaṅ mi ’pho
mod kyi de’i rgyus spobs par yaṅ ’gyur ro ||’di lta (304b1) ste | dper na rta daṅ | glaṅ
po che daṅ | mi rnams kyi sgra brag car mi ’pho mod kyi de’i rgyus brag ca’i sgra yaṅ ’byuṅ
ba de bźin du | saṅs rgyas kyi spobs pa gaṅ du yaṅ mi pho mod kyi de’i rgyus spobs par
yaṅ ’gyur ro ||rin chen dpal gyis smras pa | rigs kyi bu rten ciṅ ’brel (2) bar ’byuṅ ba ni
zab bo ||smras pa | ’di ltar ’di la chos gaṅ yaṅ mi skye’o ||smras pa | rigs kyi bu ci chos
thams cad rten ciṅ ’brel bar ’byuṅ ba ma yin nam |smras pa | gal te rkyen rnams la byed
pa po ’ga’ źig yod par gyur na ni chos rnams skye bar yaṅ ’gyur na | rkyen (3) rnams la
byed pa po gaṅ yaṅ mi dmigs pas de’i phyir chos thams cad la byed pa po dmigs su med do ||smras
pa | rigs kyi bu ci de bźin gśegs pa ma byuṅ ṅam |smras pa | gal te de bźin ñid byuṅ
ni de bźin gśegs pa yaṅ ’byuṅ bar ’gyur na de bźin ñid ni ’byuṅ bar mi ’dod (4) do || de
ci’i phyir źe na | de bźin ñid ni skye ba med pas rab tu phye ba ste | de bźin ñid ji lta
bar chos thams cad kyaṅ de bźin te de thugs su chud pas na de bźin gśegs pa źes bya’o ||smras
pa | rigs kyi bu ci de bźin gśegs pa byuṅ ṅam |smras pa | de ’di ’dra ba ’di ni gźag (5)
par bya ba’o ||smras pa | gźag par bya ba de gaṅ |smras pa | chos kyi dbyiṅs ji ltar gnas
pa bźin no ||smras pa | chos kyid byiṅs kyi gnas ji lta bu |smras pa | skye ba’i gnas ma
yin | ’jig pa’i gnas ma yin te | gnas kyaṅ ma yin gnas med pa yaṅ ma yin pa ’di (6) lta
bu’i gnas ni chos kyi dbyiṅs kyi gnas so || chos kyi dbyiṅs kyi gnas ji lta bar chos thams
cad kyi gnas kyaṅ de bźin no ||chos thams cad kyi gnas gaṅ yin pa de ni gnas ma yin te |
gaṅ gnas ma yin pa de la skye ba’i gnas gaṅ yaṅ med | ’jig pa’i gnas kyaṅ (7) med pas gnas
kyaṅ ma yin | gnas ma yin pa yaṅ ma yin te | de lta bu’i gnas ni de bźin gśegs pa’i gnas
so || de bźin gśegs pa’i gnas gaṅ yin pa de | skye ba’i gnas su yaṅ mi ’dod de | ’gog pa’i
gnas su yaṅ ma yin no ||’di ltar rigs kyi bu de (305a1) bźin gśegs pa byuṅ ṅo źes bya ba
’di ni mtha’ gcig go || de bźin gśegs pa ma byuṅ ṅo źes bya ba ’di ni mtha’ gñis te | gaṅ
skye ba daṅ | skye ba med pa de gñis kyi dbu ma’i lam de las de bźin gśegs pa btsal bar bya’o
||rin chen dpal (2) gyis smras pa | rigs kyi bu gaṅ la skye ba yaṅ med | ’jig pa’i gnas
kyaṅ med par saṅs rgyas skye ba ni zab na rigs kyi bu | saṅs rgyas ’byuṅ ba ’di la su źig
mos par ’gyur |smras pa | gaṅ lhag par mi byed pa’o ||smras pa | rigs kyi bu lhag par (3)
byed ces bya ba ji ltar bstan pa yin |smras pa | rigs kyi bu lhag par byed ces bya ba ’di
ni sgro ’dogs pa’i tshigs go ||su chos gaṅ la yaṅ sgro mi ’dogs pa de ni chos gaṅ la yaṅ
lhag par mi byed pa ste | lhag par mi byed pa’i tshig ni mñam pa ñid kyi tshig go ||mñam
pa ñid kyi (4) tshig ni ’dra ba med pa’i tshig go ||’dra ba med pa’i tshig ni tshig ma yin
pa’i tshig go ||tshigs ma yin pa’i tshig ni yi ge med pa’i tshig go ||yi ge med pi tshig
ni rnam par rig pa med pa’i tshig go ||gaṅ rnam par rig pa med pa’i tshig de la sems daṅ |
yid kyi bar du rgyu ba med (5) pa de rab tu rgyu ba med pa’i tshig go ||’di lta ste dper
na | nam mkha’ la bya rjes kyi gnas med kyaṅ sgras gnas su brjod pa de bźin du saṅs rgyas
skye ba’aṅ skye ba med pa ste | ’on kyaṅ skye ba’i sgras brjod do ||de la byaṅ chub sems dpa’
ni mkhas pas skye ba med pa ston (6) ciṅ yoṅs su snaṅ bar byed do ||de ci’i phyir źe na
| chos thams cad kyi ṅo bo ñid ni ’di lta ste | ’di ni mi skye ba’i ṅo bo ñid do ||gaṅ mi
skye ba’i ṅo bo ñid de ni ṅo bo ñid med pa’o ||gaṅ ṅo bo ñid med pa de la dṅos po med pa’o
||gaṅ dṅos po med pa de la gnas pa gaṅ yaṅ (7) med de | chos thams cad ni mi gnas pa’i
mtha’o ||gaṅ mi gnas pa’i mtha’ de ni chos thams cad kyi mtha’ ste | de’i phyir chos thams
cad ni yaṅ dag pa’i mtha’ la gnas źes bya’o ||yaṅ dag pa’i mtha’ źes bya ba ni yoṅs su ma
chad pa’i mtha’o ||mtha’ thams (305b1) cad kyi rjes su ’gro ba’i mtha’ ste | chos thams cad
ni mtha’ der phyin par snaṅ ṅo ||de ci’i phyir źe na | nam mkha’i cha śas gśegs pa’i mtha’
ni mtha’ ’di ste | ji ltar nam mkha’ kun du yoṅs su chad pa’i mtha’ ma yin pa de bźin
du yaṅ dag pa’i mtha’ la chos thams cad kyi mtha’ (2) med do ||yaṅ dag pa’i mtha’ gaṅ yin
pa de ni bdag gi mtha’ ste | bdag gi mtha’ rjes su śes pas sems can thams cad kyi mtha’ rjes
su śes pa khoṅ du chud par bya’o ||gaṅ sems can thams cad kyi mtha’ der chos thams cad
kyi mtha’aṅ ’dus te | de’i phyir chos thams cad (3) ni zad pa’i mtha’ zad pa’i mu | zad pa’i
mthar thug pa źes bya’o ||zad ces bya ba de ni mya ṅan las ’das pa’i miṅ bla dags so ||
de bas na chos thams cad ni mya ṅan las ’das pa daṅ mtshuṅs pa źes bya’o ||de ci’i phyir
źe na | de dag la gñen po med do ||’di lta ste dper na | nam (4) mkha’ la gñen po med pa de
bźin du chos thams cad la’aṅ gñen po med do ||gaṅ dag gñen pos mya ṅan las ’das pa tshol
ba de dag ni skye ba daṅ ’jig par lta ba yin te | chos ’di dag ni bskyed par bya | chos ’di
dag ni dgag par bya źes de dag skye ba daṅ | ’jig pa la spyod pas (5) de dag mya ṅan las
’das pa’i mñam pa ñid mi śes so ||de bas nas bcom ldan ’das kyis kyaṅ ’di skad ces śes par
gyis śig | śes par gyis śig | ma rtsod cig | ma rtsod cig | rtsod pa med pa dge sbyoṅ gi
yon tan gyi mchog rnams yoṅs su rdzogs par gyis śig ces gsuṅs so ||

de nas bcom (6) ldan ’das la tshe daṅ ldan pa kun dga’ bos ’di skad ces gsol to ||bcom ldan
’das byaṅ chub sems dpa’ nam mkha’ mdzod ji ltar lus mṅon sum du gyur pa de bźin du ston pa
ṅo mtshar to ||byaṅ chub sems dpa’ nam mkha’ mdzod kyis smras pa | btsun pa kun dga’ bo
kho bo’i (7) lus ni mṅon sum ste | lus kyi mṅon sum bdag ma yin no ||de’i ci’i phyir źe na
| nam mkha’ ni bdag gi lus te | de’i phyir kho bo’i lus ni mṅon sum mo ||de ji ltar na lus
mṅon sum yin źe na |gaṅ gi phyir lus kyis saṅs rgyas kyi mdzad pa byed kyaṅ chos kyi sku
lus kyaṅ mi ñams (306a1) la | phuṅ po daṅ | khams daṅ | skye mched kyis rab tu phye ba yaṅ
ma yin | lus phyir ci log las byuṅ ba yaṅ ma yin te | yid kyi lus rab tu rñed do || de ltar
na byaṅ chub sems dpa’ lus mṅon sum pa yin no ||kun dga’ bos smras pa | rigs kyi bu khyod
chos (2) thams cad mṅon sum pa yin nam |smras pa | btsun pa kun dga’ bo kho bo’i lus ni
chos las rnam par grol bar mi ’dod de | khob bo’i lus ñid chos so || chos ñid ni kho bo’i
lus so || de bas na khob po’i lus mṅon sum mo ||kun dga’ bos smras pa | rigs kyi bu khyod
gal (3) te lus mṅon sum pa yin na | khyod ci dgra bcom pa’am |smras pa | ñon moṅs pa med
pa’i chos kyi sgo rtogs śiṅ | ’dod chags med la źe sdaṅ med ciṅ gti mug med pa’i phyir kho
bo ni dgra bcom pa’o ||smras pa | rigs kyi bu khyod gal te khyod dgra bcom pa yin na | ji
srid (4) cig na yoṅs su mya ṅan las ’da’ |smras pa | btsun pa kun dga’ bo dgra bcom pa ni
yoṅs su mya ṅan las mi ’da’ ste | so so’i skye bo rnams yoṅs su mya ṅan las ’da’i dgra bcom
pa ni ma yin no ||de ci’i phyir źe na | dgra bcom pa ni mya ṅan las ’das pa’i ’du śes
(5) spaṅs pa’o ||so so’i skye bo rnams ni yoṅs su mya ṅan las ’da’o źes rnam par rtog ste
| de dag ci tsam du rtog ciṅ rnam par rtog pa de tsam du yoṅs su mya ṅan las ’da’o ||smras
pa | rigs kyi bu bdag cag gis ji ltar khyod kyis smras pa’i don śes pa ltar na khyod ni dgra
bcom (6) pa’aṅ ma yin | so so skye bo yaṅ ma yin | slob pa yaṅ ma yin | mi slob pa yaṅ
ma yin | raṅ saṅs rgyas kyaṅ ma yin | byaṅ chub sems dpa’ yaṅ ma yin | de bźin gśegs pa yaṅ
ma yin no ||smra pa | btsun pa kun dga’ bo legs so legs so || gaṅ dgra bcom pa (7) yaṅ
ma yin | so so’i skye bo yaṅ ma yin | slob pa yaṅ ma yin | mi slob pa yaṅ ma yin | raṅ saṅs
rgyas kyaṅ ma yin | byaṅ chub sems dpa’ yaṅ ma yin | de bźin gśegs pa yaṅ ma yin pa de ni
sa thams cad kyaṅ ston la gaṅ la yaṅ rab tu mi gnas so ||bstan pa ’di bśad pa (306b1) na
ñan thos lṅa brgya tsam gyis byaṅ chub sems dpa’ nam mkha’ mdzod la bla gos chos la dgab
par gtoṅ te | tshig ’di skad du sems can thams cad kyaṅ ’di ’dra ba’i spobs pa rñed par gyur
cig ces smras so ||de nas byaṅ chub sems dpa’ nam mkha’ mdzod kyi byin gyi rlabs kyis chos
(2) gos de dag nam mkha’i naṅ du soṅ ṅo ||de nas dge sloṅ dgra bcom pa de dag gis ’di
skad ces smras so || rigs kyi bu chos gos de dag gar soṅsmras pa | nam mkha’i mdzod du soṅ
ṅo ||de’i tshe bcom ldan ’das ’dzum pa mdzad pa daṅ | tshe daṅ ldan pa kun dga’ bos bcom
ldan (3) ’das la ’dzum pa mdzad pa de’i don źus pa | bcom ldan ’das de bźin gśegs pa ni don
ma mchis par ’dzum pa mi mdzad na | ’dzum pa mdzad pa’i rgyu gaṅ lags | rkyen gaṅ lags |bcom
ldan ’das kyis bka’ stsal pa | kun dga’ bo dge sloṅ lṅa brgya po de dag gis bla (4) gos
lṅa brgya byaṅ chub sems dpa’ nam mkha’ mdzod la gtor te | byaṅ chub sems dpa’ nam mkha’
mdzod kyis nam mkha’i mdzod du bcug pa de dag ṅur smrig gi rgyal mtshan źes bya ba’i ’jig
rten gyi khams su soṅ ste | bcom ldan ’das de bźin gśegs pa ri dbaṅ rgyal po’i saṅs (5)
rgyas kyi źiṅ na saṅs rgyas kyi bya ba byed do || gaṅ byaṅ chub sems dpa’ nam mkha’ mdzod
kyis chos kyi gtam byas pa de saṅs rgyas kyi źiṅ der chos gos de dag las byuṅ ste | chos bstan
pa des byaṅ chub sems dpa’ stoṅ phrag maṅ po źig bzod pa thob bo ||kun dga’ bo rnam graṅs
du (6) mas sems can rnams yoṅs su smin par byed par byaṅ chub sems dpa’ rnams kyi rdzu
’phrul daṅ ye śes kyi yul la ltos ||bstan pa ’di bśad pa na me lta bu’i kha dog daṅ zla
ba daṅ ñi ma ltar ’bar ba’i kha dog sṅon ma mthoṅ ma thos pa’i me tog rnams kyi char chen
po mṅon par rab tu bab ste | (7) me tog de dag las gaṅ byaṅ chub sems dpa’ nam mkha’ mdzod
kyis bstan pa ’di thos nas mos par ’gyur ba’i sems can de dag ni phyir mi ldog pa’i phyag
rgyas btab ciṅ byaṅ chub kyi sñiṅ po la gźol ba yin no źes de lta bu’i sgra byuṅ ṅo ||kun
dga’ bos gsol ba | bcom ldan ’das me (307a1) tog ’di dag ga las mchis |bcom ldan ’das kyis
bka’ stsal pa | kun dga’ bo ’od bkod pa źes bya ba’i tshaṅs pa’i jig rten gyi khams stoṅ
phrag brgya la dbaṅ pa źig yod de | tshaṅs pa des byaṅ chub sems dpa’ nam mkha’ mdzod la
mchod pa bya ba’i phyir me tog ’di dag (2) gtor to ||kun dga’ bos gsol pa | bcom ldan ’das
bdag cag gis tshaṅs pa de lta’o ||bka’ stsal pa | tshaṅs pa de de’u re mthoṅ gis cuṅ źig
sdod cig |

de nas tshaṅs pa ’od bkod pa tshaṅs pa stoṅ phrag drug cu rtsa brgyad kyis yoṅs su bskor ciṅ
mdun du bdar te | tshaṅs pa’i (3) ’jig rten nas mi snaṅ bar gyur nas | bcom ldan ’das kyi
spyan sṅar phyin te | des bcom ldan ’das kyi źabs la mgo bos phyag ’tshal nas | lan gsum
bskor ba byas te phyogs gcig tu ’dug go ||de nas bcom ldan ’das la tshaṅs pa ’od bkod pas
’di skad ces gsol to || (4) bcom ldan ’das byaṅ chub sems dpa’ nam mkha’ mdzod kyi tshul khrims
kyi che ba daṅ | tiṅ ṅe ’dzin gyi che ba daṅ | mṅon bar śes pa’i che ba daṅ | ye śes
kyi che ba daṅ | śes rab kyi che ba daṅ | smon lam yoṅ su rdzogs pa’i che ba daṅ | thabs
la mkhas pa’i che ba daṅ | (5) lhag pa’i bsam pa’i che ba daṅ | chos kyi dbaṅ phyug gi che
ba daṅ | lus kyi rgyan gyi che ba daṅ | ṅag daṅ sems kyi rgyan gyi che ba daṅ | chos thams
cad la dbaṅ ba’i che ba ṅo mtshar to ||’di ltar byaṅ chub sems dpa’ nam mkha’ mdzod ces
bgyi bsṅon śin tu sbyaṅ ba bgyis pas lus (6) daṅ | ṅag daṅ | sems dag gis brtson pa ma mchis
par bgyi ba thams cad ston te | bcom ldan ’das su źig sṅon gyi dge ba’i rtsa ba rnams la
byas pa mi gzo bar ’gyur | bcom ldan ’das byaṅ chub sems dpa’ nam mkha’ mdzod da ltar gaṅ
seṅ ge’i sgra sgrogs pa ’di ni sṅon gyi spyod pa zab (7) mo’i rgyu ’thun pa’o ||bcom ldan
’das kyis bka’ stsal pa | de de bźin no || tshaṅs pa ji skad smras pa bźin te | byaṅ chub
sems dpa’ rnams kyi bla na med pa yaṅ dag par rdzogs pa’i byaṅ chub ni sṅon gyi dge ba’i
rtsa ba daṅ | bsod nams daṅ ye śes las byuṅ ṅo ||de nas bcom (307b1) ldan ’das la tshaṅs
pa ’od bkod pas ’di skad ces gsol to || bcom ldan ’das byaṅ chub sems dpa’ rnams kyi dge ba’i
rtsa ba gaṅ lags | bsod nams gaṅ lags | ye śes gaṅ lags |bcom ldan ’das kyis bka’ stsal
pa | tshaṅs pa dge ba’i rtsa ba źes bya ba ni (2) gaṅ sems daṅ po bskyed pa ste | saṅs rgyas
kyi chos thams cad kyi rtsa ba’o ||bsod nams ni gaṅ byaṅ chub kyi sems bskyed ma thag
tu sems can thams cad daṅ | ñan thos daṅ | raṅ saṅs rgyas thams cad kyi sbyin pa las byuṅ
ba daṅ | tshul khrims las byuṅ ba daṅ | bsgom (3) pa las byuṅ ba’i bsod nams bya ba’i dṅos
po thams cad zil gyis gnon pa’o ||ye śes ni gaṅ dge ba’i rtsa ba bsags śiṅ bsags pa rnams
rnam pa thams cad mkhyen pa ñid du bsṅo ba’o ||gźan yaṅ dge ba’i rtsa ba ni sgyu daṅ g-yo
med pa’i phyir bsam pa’o || bsod nams (4) ni gaṅ bsod nams thams cad sogs pa’i phyir rab
tu sbyor ba’o || ye śes ni gaṅ khyad par du ’gro ba’i phyir lhag pa’i bsam pa’o ||gźan yaṅ
dge ba’i rtsa ba ni gaṅ dge ba’i chos rnams la yi dam brtan pa’o || bsod nams ni gaṅ dge
ba’i rtsa ba’i tshogs kyis cho ga mi śes (5) pa’o || ye śes ni gaṅ dge ba’i rtsa ba rnams
la sgyu mar so sor rtog pa’o ||gźan yaṅ dge ba’i rtsa ba ni gaṅ dge ba’i bśes gñen rñed pa’o
|| bsod nams ni gaṅ dge ba’i bśes gñen mi gtoṅ ba’o || ye śes ni gaṅ dge ba’i bśes gñen
la kun ’dri ba’o ||gźan yaṅ (6) dge ba’i rtsa ba ni gaṅ chos don du gñer ba’o || bsod nams
ni gaṅ chos ’dod pa’o || ye śes ni gaṅ chos kyi kun dga’ la dga’ źiṅ mos pa’o ||gźan yaṅ
dge ba’i rtsa ba ni gaṅ chos tshol ba’o || bsod nams ni gaṅ zaṅ ziṅ med par chos ston pa’o
|| ye śes ni gaṅ (7) chos la slob dpon gyi dpe mkhyud med pa’o ||gźan yaṅ dge ba’i rtsa
ba ni gaṅ chos ñan pa’o || bsod nams ni gaṅ tshul bźin la so sor rtog pa’o || ye śes ni gaṅ
chos sgrub pa’o ||gźan yaṅ dge ba’i rtsa ba ni gaṅ saṅs rgyas mthoṅ ba’o || bsod nams ni
gaṅ saṅs (308a1) rgyas la rim gro byed pa’o | ye śes ni gaṅ saṅs rgyas la rab tu rton pa’o
||gźan yaṅ dge ba’i rtsa ba ni gaṅ rab tu byuṅ brñed pa’o || bsod nams ni gaṅ ’phags pa’i
rigs kyis śin tu dga’ ba’o || ye śes ni gaṅ dgon par gnas pa la dga’ ba’o ||(2) gźan yaṅ
dge ba’i rtsa ba ni gaṅ dag ṅa sla ba daṅ | gso sla ba’o || bsod nams ni gaṅ chos gos daṅ
bsod sñoms lhun gyis grub par rñed pa’o || ye śes ni gaṅ mi chags mi brkam par de la yoṅs
su spyod pa’o ||gźan yaṅ dge ba’i rtsa ba ni gaṅ dran pa ñe bar gźag pa (3) rnams la sgom
pa’o || bsod nams ni gaṅ yaṅ dag par spoṅ pa rnams yoṅs su rdzogs par byed pa’o || ye śes
ni gaṅ rdzu ’phrul gyi rkaṅ pa thob pa’o ||gźan yaṅ dge ba’i rtsa ba ni gaṅ dad pa’i dbaṅ
po la ’jug pa’o || bsod nams ni gaṅ brtson ’grus daṅ | dran pa daṅ | (4) śes bźin no ||
ye śes ni gaṅ tiṅ ṅe ’dzin daṅ śes rab bsgom pa’o ||gźan yaṅ dge ba’i rtsa ba ni gaṅ stobs
lṅa la gnas pa’o || bsod nams ni gaṅ byaṅ chub kyi yan lag rnams rjes su śes pa’o || ye śes
ni gaṅ lam la ’jug pa śes pa’o ||gźan yaṅ dge ba’i rtsa ba (5) ni gaṅ sems dga’ ba’o ||
bsod nams ni gaṅ źi gnas kyi tshogs yoṅs su tshol ba’o || ye śes ni gaṅ lhag mthoṅ la mkhas
pa’o ||gźan yaṅ dge ba’i rtsa ba ni gaṅ sbyin pa las byug pa’i bsod nams bya ba’i dṅos
po’o || bsod nams ni gaṅ tshul krims las byuṅ ba’i bsod (6) nams bya ba’i dṅos po’o || ye
śes ni gaṅ bsgom pa las byuṅ ba’i bsod nams bya ba’i dṅos po’o ||gźan yaṅ dge ba’i rtsa ba
ni gaṅ lhag pa’i tshul khrims la slob pa’o || bsod nams ni gaṅ lhag pa’i sems la slob pa’o
|| ye śes ni gaṅ lhag pa’i śes rab la slob pa’o ||(7) gźan yaṅ dge ba’i rtsa ba ni sdig
pa thams cad so sor ’chags pa’o || bsod nams ni bsod nams thams cad la rjes su yi raṅ ba’o
|| ye śes ni saṅs rgyas thams cad la gsol ba ’debs pa’o ||gźan yaṅ dge ba’i rtsa ba ni bdog
pa thams cad yoṅs su gtoṅ ba’o || bsod (308b1) nams ni rnam par smin pa la mi re ba’o ||
ye śes ni sbyin pa mi sñems śiṅ byaṅ chub tu yoṅs su bsṅo ba’o ||gźan yaṅ dge ba’i rtsa
ba ni bslab pa yaṅ dag par ’dzin pa’o || bsod nams ni tshul khrims ma ñams pa’o || ye śes
ni mṅon par ’du mi byed pa’i tshul khrims byaṅ chub tu yoṅs su (2) bsṅo ba’o ||gźan yaṅ dge
ba’i rtsa ba ni sems can thams cad la khoṅ khro ba med pa’o || bsod nams ni mi sñan par
zer ba bzod pa’o || ye śes ni sems can thams cad yoṅs su smin par bya ba’i phyir lus daṅ srog
gtoṅ źiṅ byaṅ chub tu yoṅs su bsṅo ba’o ||gźan yaṅ dge ba’i (3) rtsa ba ni gaṅ dge ba’i
chos rnams la rtsom pa’o || bsod nams ni gaṅ dge ba’i rtsa ba thams cad la ’dun po || ye
śai ni gaṅ mtshan ma med pa la mtshuṅs par ’jug ciṅ dge ba’i rtsa ba byaṅ chub tu yoṅs su
bsṅo ba’o ||gźan yaṅ dge ba’i rtsa ba ni gaṅ bsam gtan gyi yan lag (4) yoṅs su tshol ba’o
|| bsod rnams ni gaṅ bsam gtan rñed pas sṅon gyi dge ba’i rtsa ba zad par mi byed pa’o ||
ye śes ni gaṅ bsam gtan las bzlog nas ’dod pa’i khams su skye ba’o ||gźan yaṅ dge ba’i rtsa
ba ni gaṅ śes rab kyi rtsa ba thos pa’o || bsod nams ni gaṅ thos (5) pa la so sor rtog
pa’o || ye śes ni gaṅ śes rab yoṅs su skoṅ ba’o ||gźan yaṅ dge ba’i rtsa ba ni sems can thams
cad la sems mñam pa’o || bsod nams ni byams pa’i sems la sñoms par ’jug pa’o || ye śes
ni nam mkha’ daṅ mtshuṅs pas sems can thams cad (6) la byams pa’o ||gźan yaṅ dge ba’i rtsa
ba ni gaṅ sa gsum gyi tshogs so || bsod nams ni gaṅ sa bźi la sogs pa’o || ye śes ni gaṅ
sa bcu pa yoṅs su skoṅ ba’o ||gźan yaṅ dge ba’i rtsa ba ni sems daṅ po skye ba’i byaṅ chub
sems dpa’ rnams kyi’o || bsod nams ni spyod (7) pa la źugs pa’i byaṅ chub sems dpa’ rnams
kyi’o || ye śes ni phyir mi ldog pa’i byaṅ chub sems dpa’ rnams kyi’o ||gźan yaṅ dge ba’i
rtsa ba ni rkaṅ mthil mñam par reg pa’o || bsod nams ni mtshan daṅ dpe byad bzaṅ po’i rgyan
to || ye śes ni spyi gtsug bltar mi mthoṅ ba’o ||(309a1) gźan yaṅ dge ba’i rtsa ba ni
saṅs rgyas kyi źiṅ gi rgyan to || bsod nams ni bza’ ba daṅ btuṅ ba yid kyis loṅs spyod pa’o
|| ye śes ni dbaṅ po rno ba’i sems can du skye ba’o ||gźan yaṅ dge ba’i rtsa ba ni bdud
kyi las rnams thos pa’o || bsod nams ni ’dud kyi (2) las rig pa’o || ye śes ni bdud kyi las
las yaṅ dag par ’das pa’o ||gźan yaṅ dge ba’i rtsa ba ni sñiṅ rje chen po’o || bsod nams
ni thabs la mkhas pa’o || ye śes ni śes rab kyi pha rol tu phyin pa’o ||gźan yaṅ dge ba’i
rtsa ba ni byaṅ chub kyi sñiṅ po’i rgyan to || (3) bsod nams ni bdud thams cad ’dul ba’o
|| ye śes ni sems kyi skad cig gcig daṅ ldan pa’i śes rab kyis byaṅ chub mṅon par rdzogs par
’tshaṅ rgya ba’o ||tshaṅs pa de ltar na byaṅ chub sems dpa’ dge ba’i rtsa ba daṅ | bsod
nams daṅ | ye śes las byuṅ ba yin no ||de (4) nas bcom ldan ’das la tshaṅs pa ’od bkod pas
’di skad ces gsol to || bcom ldan ’das de bźin gśegs pas rtsa ba’i gnas gsum po ’di dag
las saṅs rgyas kyi chos thams cad sna tshogs su bśad pa ṅo mtshar to ||de skad ces gsol pa
daṅ | byaṅ chub sems dpa’ (5) sems dpa’ chen po nam mkha’ mdzod kyis tshaṅs pa ’od pa bkod
pa la ’di skad ces smras so || tshaṅs pa gnas gcig tu chos thams cad yaṅ dag par ’du’o ||de
ci’i phyir źe na | stoṅ pa ñid kyi gnas ni gnas te | stoṅ pa ñid du chos thams cad yaṅ
dag par ’du’o ||mtshan (6) ma med pa’i gnas ni gnas te | mtshan ma med par chos thams cad
yaṅ dag par ’du’o ||smon pa med pa’i gnas ni gnas te | smon pa med par chos thams cad yaṅ
dag par ’du’o ||de bźin ñid du sbyar te | mṅon par ’du mi byed pa’i bar gyi gnas ni gnas
so || ’dod (7) chags med pa’i gnas ni gnas so || źi ba’i gnas ni gnas so || gźi med pa’i gnas
ni gnas so || chos kyi dbyiṅs kyi gnas ni gnas so || de bźin ñid kyi gnas ni gnas so ||
yaṅ dag pa’i mtha’i gnas ni gnas so || mi ’byuṅ ba’i gnas ni gnas so || skye ba med pa’i
(309b1) gnas ni gnas so ||mya ṅan las ’das pa’i gnas ni gnas te | chos thams cad ni mya ṅan
las ’das par yaṅ dag par ’du’o ||tshaṅs pa gźan yaṅ ’dod chags ni ’dod chags med pa’i gnas
so || de ci’i phyir źe na | ’dod chags ni ’dod chags med pa’i raṅ bźin te | chos thams
(2) cad ni ’dod chags kyi raṅ bźin no ||źe sdaṅ ni źe sdaṅ med pa’i gnas so || de ci’i phyir
źe na | źe sdaṅ ni źe sdaṅ med pa’i raṅ bźin te | chos thams cad ni źe sdaṅ gi raṅ bźin
no ||gti mug ni gti mug med pa’i gnas so || de ci’i phyir źe na | gti mug ni gti mug med
pa’i raṅ (3) bźin te | chos thams cad ni gti mug gi raṅ bźin no ||’jig tshogs ni ’jig tshogs
med pa’i gnas so || de ci’i phyir źe na | ’jig tshogs ni ’jig tshogs med pa’i raṅ bźin
te | chos thams cad ni ’jig tshogs kyi raṅ bźin no ||gzugs ni gzugs me dpa’i gnas (4) so
|| de ci’i phyir źe na | gzugs ni gzugs med pa’i raṅ bźin te | chos thams cad ni gzugs kyi
raṅ bźin no ||de bźin du tshor ba daṅ | ’du śes daṅ | ’du byed rnams daṅ | rnam par śes pa
yaṅ rnam par śes pa med pa’i gnas so || de ci’i phyir źe na | rnam par śes (5) pa ni rnam
par śes pa med pa’i raṅ bźin te | chos thams cad ni rnam par śes pa med pa’i raṅ bźin no
||khams rnams daṅ | skye mched rnams daṅ | rten ciṅ ’brel bar ’byuṅ ba’i yan lag bcu gñis
kyaṅ de bźin du sbyar te |ma rig pa ni ma rig pa med pa’i gnas so || de ci’i phyir źe (6)
na | ma rig pa ni ma rig pa med pa’i raṅ bźin te | saṅs rgyas kyi chos thams cad ni ma rigs
pa’i raṅ bźin no ||skye ba’i bar du yaṅ skye ba med pa’i gnas so || de ci’i phyir źe na
| skye ba ni skye ba med pa’i raṅ bźin te | saṅs rgyas kyi chos thams cad ni skye ba’i raṅ
bźin no ||saṅs (7) rgyas kyi chos thams cad ni chos ma yin pa’i gnas so || de ci’i phyir
źe na | chos thams cad ni rtog pa med pa’i raṅ bzin te | saṅs rgyas kyi chos thams cad ni
chos thams cad kyi raṅ bźin no ||tshaṅs pa de dag ni gnas med pa’i gnas la ’jug pa źes bya
ba chos kyi gnas la ’jug (310a1) pa’i sgo ste | gaṅ du gnas re rer saṅs rgyas kyi chos thams
cad yaṅ dag par ’du ba’o ||tshaṅs pa ’di lta ste dper na rgya mtsho chen por ni ’bab
chu thams cad ’bab pa de bźin du | chos kyi sgo’i gnas gcig tu saṅs rgyas kyi chos thams cad
yaṅ dag par ’du’o ||tshaṅs (2) pa ’di lta ste dper na nam mkha’ la gzugs su snaṅ ba thams
cad yaṅ dag par ’du ba de bźin du | chos kyi sgo’i gnas gcig tu saṅs rgyas kyi cho thams
cad yaṅ dag par ’du ste | de’i phyir gnas ’di ni mi zad pa’i gnas te | ’bum bźag pa’i gnas
so ||tshaṅs pa ’di lta (3) ste dper na | ’bum bźag pa’i gnas gcig tu ’bum thams cad yaṅ
dag par ’du ste | de dag lo stoṅ du bźag nas phyuṅ yaṅ ’bum de sñed kyaṅ gnas de la mi ’byar
la gnas kyaṅ ’bum la mi ’byar ba de bźin du | tshaṅs pa bskal pa brgya stoṅ du saṅs rgyas
kyi chos rnams bgraṅs (4) śiṅ bźag la gźal kyaṅ saṅs rgyas kyi chos rnams lus la soṅ ba’am
sems la soṅ bar mi ’gyur te | bśad kyaṅ ruṅ ma bśad kyaṅ ruṅ ba de sñed do ||de sñed
pa de yaṅ de sñed ma yin te | de ci’i phyir źe na | gal te de sñed dam | de sñed ma yin pa
źig rñed na ni de rñed pa ñid du (5) ’gyur na | gaṅ gi phyir de dag ni de sñed kyaṅ ma yin
te | de sñed ma yin pa yaṅ ma yin pas de’i phyir de dag ni de sñed dam | de sñed ma yin
pa źes mi brjod do ||tshaṅs pa gaṅ saṅs rgyas kyi chos bgraṅ ba de ni chos thams cad bgraṅ
ba’o || de ci’i phyir źe na | chos thams cad ni saṅs (6) rgyas kyi chos te | saṅs rgyas kyi
chos gaṅ yin pa de dag ni chos kyaṅ ma yin | chos ma yin pa’aṅ ma yin no ||de ci’i phyir
źe na | saṅs rgyas kyi chos ni ’du śes kyis kun brtags pa ma yin te | ’du śes yoṅs su śes
par bya ba’i phyir saṅs rgyas kyi chos rnams (7) rab tu bstan te | gaṅ ’du śes kyaṅ med
’du śes med pa yaṅ ma yin pa’i kun rtog pa de ni chos kyaṅ ma yin | chos ma yin pa yaṅ ma
yin no ||tshaṅs pa saṅs rgyas kyi chos ’di dag ni mtshan ñid de lta bu ste | raṅ gi mtshan
ñid kyis dag pa | raṅ gi mtshan ñid kyis dben (310b1) pa’o ||raṅ gi mtshan ñid ni mtshan
ñid med pa ste mtshan ñid med pa ni nam mkha’o || nam mkha’i mtshan ñid ni chos thams cad
do ||byaṅ chub sems dpa’ nam mkha’ mdzod kyis gtam śin tu brjod pa ’di bstan pa na | tshaṅs
pa’i ’khor de nas tshaṅs pa khri ñis stoṅ ni bla na med (2) pa yaṅ dag par rdzogs pa’i byaṅ
chub tu sems skyes so || yoṅs su sbyaṅ ba byas pa’i dge ba’i rtsa ba rnams bskyed pa’i
tshaṅs pa lṅa stoṅ ni mi skyes ba’i chos la bzod pa thob par gyur to ||

’phags pa nam mkha’ mdzod kyis źus pa | bam po bdun pa |de nas byaṅs (3) chub sems dpa’ lag
na rin po ches byaṅ chub sems dpa’ sems dpa’ chen po nam mkha’ mdzod la ’di skad ces smras
so || rigs kyi bu byaṅ chub kyi sems byaṅ chub kyi sems źes bya ba’i byaṅ chub kyi sems de
chos gaṅ dag gis bsdus na phyir mi ldog par kun du gnas |nam (4) mkha’ mdzod kyis smras
pa | rigs kyi bu byaṅ chub sems kyi sems ni chos rnam pa gñis kyis bsdus pas phyir mi ldog
par gnas so || gñis gaṅ źe na | bsam pa daṅ | lhag pa’i bsam pa’o ||smras pa | rigs kyi bu
bsam pa daṅ | lhag pa’i bsam pa gaṅ gis bsdus |(5) smras pa | rigs kyi bu bsam pa ni g-yo
med pa daṅ sgyu med pas bsdus pa’o || lhag pa’i bsam pa ni de la ma chags pa daṅ | khyad
par du ’gro bas bsdus so ||smras pa | rigs kyi bu chos bźi po ’di dag gaṅ gis bsdus |smras
pa | rigs kyi bu chos bźi po ’di dag ni | chos (6) brgyad kyi bsdus te | brgyad gaṅ źe na
|’di lta ste | g-yo med pa ni draṅ po daṅ gsal bas bsdus so ||sgyu med pa ni bcos ma ma
yin pa daṅ | bsam pa dag pas bsdus so ||de la ma chags pa ni sems ma god pa daṅ | brtson ’grus
ma god pas bsdus so ||khyad par du ’gro (7) ba ni bsod nams kyi tshogs daṅ | ye śes kyi
tshogs kyis bsdus so ||smras pa | rigs kyi bu chos brgyad po ’di dag gaṅ gis bsdus |smras
pa | rigs kyi bu chos brgyad po ’di dag ni chos bcu drug gis bsdus te || bcu drug gaṅ źe
na |’di lta ste | draṅ po ni źi ba daṅ des pas bsdus (311a1) so |gsal ba ni ṅa rgyal med
pa daṅ | thibs po med pas bsdus so ||bcos ma ma yin pa ni byams pa chen po daṅ | sñiṅ rje
chen pos bsdus so ||bsam pa dag pa ni lus daṅ sems yoṅs su dag pas bsdus so ||sems ma god
pa ni brtan pa daṅ stobs kyis bsdus (2) so ||brtson ’grus ma god pa ni de ñid byed pa daṅ
| yaṅ dag pa’i nan tan gyis bsdus so ||bsod nams kyi tshogs ni sbyor ba daṅ sbyor ba mthar
’byin pas bsdus so ||ye śes kyi tshogs ni thos pa daṅ thos pa bsgrubs pas bsdus so || rigs
kyi bu chos brgyad po de dag ni chos (3) bcu drug po ’di dag gis bsdus so ||smras pa |
rigs kyi bu chos bcu drug po ’di dag gaṅ gis bsdus |smras pa | rigs kyi bu chos bcu drug po
’di dag ni chos sum cu rtsa gñis kyis bsdus te | sum cu rtsa gñis gaṅ źe na |’di lta ste
| źi ba ni ṅo tsha śes pa daṅ | khrel yod pas (4) bsdus so ||des pa ni bka’ blo bde ba daṅ
| ’grogs na bde bas bsdus so ||ṅa rgyal med pa ni khyad du mi gsod pa daṅ | ’dus pas bsdus
so ||thibs po med pa ni dri ma med pa daṅ | mi rtsub pas bsdus so ||byams pa chen po ni
khoṅ khro ba med pa’i sems daṅ | sems can thams (5) cad la sems mñam pas bsdus so ||sñiṅ
rjes chen po ni yoṅs su mi skyo ba daṅ | sems can thams cad kyi bya ba ci yod ces bya bas
bsdus so ||lus yoṅs su dag pa ni mi ’tshe ba daṅ | raṅ gi loṅs spyod kyis chog par ’dzin pas
bsdus so ||sems yoṅs su dag pa ni dul ba daṅ źi (6) bas bsdus so ||brtan pa ni yi dam mi
źig pa daṅ | dam bcas pa ñams su lon par byed pas bsdus so ||stobs ni blo rab tu gnas pa
daṅ | blo mi g-yo bas bsdus so ||de ñid byed pa ni ji skad smras pa daṅ | de bźin du byed
pas bsdus so ||yaṅ dag pa’i nan tan ni yaṅ (7) dag pa’i sbyor ba daṅ | yaṅ dag pa’i rtsol
bas bsdus so ||sbyor ba ni sgrol ba daṅ | mi ldog pas bsdus so ||sbyor ba mthar ’byin pa
ni pha rol gyi sgra daṅ | tshul bźin yid la byed pas bsdus so ||thos pa ni dge ba’i bśes gñen
daṅ ’thun par ’dzin pas bsdus so ||thos pa (311b1) bsgrubs pa ni rab tu sems pa daṅ |
des par sems pas bsdus so ||rigs kyi bu chos bcu drug po de dag ni chos sum cu rtsa gñis po
de dag gis bsdus so ||smras pa | rigs kyi bu chos sum cu rtsa gñis po ’di dag chos du źig
gis bsdug |smras pa | rigs kyi bu chos sum cu (2) rtsa gñis po ’di dag ni chos drug cu rtsa
bźis bsdus te | drug cu rtsa bźi gaṅ źe na |’di lta ste | ṅo tsha śes pa ni naṅ du so
sor rtog pa daṅ | dbaṅ po yaṅ dag par sdom pas bsdus so ||khrel yod pa ni phyi rol gyi yul
sruṅ ba daṅ | mkhas śiṅ rtogs pa la ’dzem pas bsdus (3) so ||bka’ blo bde ba ni chos don
du gñer ba daṅ | chos ’dod pas bsdus so ||’grogs na bde ba ni lus yid du ’oṅ ba daṅ | sems
yid du ’oṅ bas bsdus so ||khyed du mi gsod pa ni ma kheṅs pa daṅ | chos spyod pas bsdus so
||’dud pa ni lus gya gyu med pa daṅ | sems (4) gya gyu med pas bsdus so ||dri ma med pa
ni dri ma gsum bsal ba daṅ | rnam par thar pa gsum sgom pas bas bsdus so ||mi rtsub pa ni
mi brlaṅ ba daṅ | phra ma med pas bsdus so ||khoṅ khro ba med pa’i sems ni bdag bsruṅ ba daṅ
| gźan sruṅ bas bsdus so ||sems can (5) thams cad la sems mñam pa ni tha dad pa med pa
daṅ | ro gcig pas bsdus so ||yoṅs su mi skyo ba ni rmi lam gyi raṅ bźin daṅ | sgyu ma’i raṅ
bźin gyis bsdus so ||sems can thams cad kyi bya ba ci yod ces bya ba ni mṅon par śes pa
daṅ | thabs kyis bsdus so ||mi ’tshe (6) ba ni ’dod pa daṅ | las kyi rnam par smin pa la yid
ches pas bsdus so ||raṅ gi loṅs spyod kyis chog par ’dzin pa ni ’dod pa ñuṅ ba daṅ | chog
śes pas bsdus so ||dul ba ni mi ’khrug pa daṅ | mi rtsod pas bsdus so ||źi ba ni ṅar ’dzin
pa ’dor ba daṅ | ṅa yir ’dzin (7) pa spoṅ bas bsdus so ||yi dam ma źig pa ni byaṅ chub
kyi sems la lta ba daṅ | byaṅ chub kyi sñiṅ po la rton pas bsdus so ||dam bcas pa ñams su
lon par byed pa ni bdud kyi las rig pa daṅ | saṅs rgyas kyi byin gyis brlabs kyis bsdus so
||blo śin tu gnas pa ni mi (312a1) ’gyur ba’i blo daṅ | mi rgod pas bsdus so ||mi g-yo ba’i
blo ni ri lta bu daṅ | mi bskyod pas bsdus so ||ji skad smra ba ni legs par bya ba’i las
byed pa daṅ | mi gduṅ bas bsdus so ||de ltar byed pa de ni bden pa daṅ | yaṅ dag par smra
bas (2) bsdus so ||yaṅ dag pa’i sbyor ba ni rten ciṅ ’brel par ’byuṅ bar ’thun pa daṅ |
rtag pa daṅ chad pa yoṅs su spoṅ bas bsdus so ||yaṅ dag pa’i rtsol ba ni rigs pa daṅ | tshul
gyis bsdus so ||sgrol ba ni yaṅ dag pa’i spoṅ ba daṅ | brtson ’grus mi ’dor (3) bas bsdus
so ||phyir mi ldog pa ni rtul ba daṅ | rtsol bas bsdus so ||pha rol gyi sgra ni dge ba’i
bśes gñen daṅ | chos don du gñer bas bsdus so ||tshul bźin du yid la byed pa ni źi gnas
kyi tshogs daṅ | lhag mthoṅ gi tshogs kyis bsdus so ||(4) dge ba’i bśes gñen ni ñan ’dod
pa daṅ | ri mo byed pas bsdus so ||’thun par ’dzin pa ni lus yaṅ ba daṅ | sems yaṅ bas bsdus
so ||rab tu sems pa ni skyo ba daṅ | ’dod chags daṅ bral bas bsdus so ||des par sems pa
ni rgyur gyur pa daṅ | ’bras bu chuṅ (5) mi za bas bsdus so ||rigs kyi bu chos sum cu rtsa
gñis po de dag ni chos drug cu rtsa bźi po ’di dag gis bsdus so ||smras pa | rigs kyi bu
chos drug cu rtsa bźi po ’di dag chos du źig gis bsdus |smras pa | rigs kyi bu chos drug
cu rtsa bźi po de dag ni chos brgya ñi śu rtsa (6) brgyad kyis bsdus te | chos brgya ñi śu
rtsa brgyad gaṅ źe na |’di lta ste | naṅ du so sor rtog pa ni stoṅ pa ñid du so sor rtog
pa daṅ raṅ bźin la so sor rtog pas bsdus so ||dbaṅ po yaṅ dag par sdom pa ni dran pa daṅ |
śes bźin gyis bsdus so ||phyi rol gyi yul sruṅ ba ni (7) dbaṅ po sbas pa daṅ | mi rgyug pas
bsdus so ||mkhas śiṅ rtogs pa la ’dzem pa ni bdag gi ’khrul pa la ñes par so sor rtog pa
daṅ | gźan gyi ’khrul pa la ñes par lta bas bsdus so ||chos don du gñer ba ni bdag gi dam
bcas pa ñams ’og tu chud par byed pa daṅ | pha rol (312b1) gyi ’gyod pa sel bar bsdus so
||chos ’dod pa ni chos la gźol ba daṅ | chos la ’bab pas bsdus so ||lus yid du ’oṅ ba ni
gñid med pa daṅ | gti mug med pas bsdus so ||sems yid du ’oṅ ba ni caṅ śes pa daṅ | glo bur
gyi ñon moṅs pa bsal bas bsdus so ||(2) ma kheṅs pa ni pho theg spaṅs pa daṅ | brjid spaṅs
pas bsdus so ||chos spyod pa ni mi dge ba’i chos spaṅs pa daṅ | dge ba’i chos yoṅs su rdzogs
par byed pas bsdus so ||lus gya gyu med pa ni mi brlaṅ pa daṅ | mi rtsub pas bsdus so
||sems gya gyu med pa ni yaṅ dag (3) pa’i dran pa daṅ | yaṅ dag pa’i tiṅ ṅe ’dzin gyis bsdus
so ||dri ma gsum bsal ba ni mi sdug pa bsgom pa daṅ | byams bsgom pas bsdus so ||rnam
par thar pa gsum sgom pa ni gaṅ zag med pa daṅ | don dam pas bsdus so ||mi brlaṅ pa ni phan
pa daṅ bde bas bsdus so ||(4) phra ma med pa ni dbyen mi byed pa daṅ | bye ba’i sdums byed
pas bsdus so ||bdag sruṅ ba ni sdig pa thams cad mi byed pa daṅ | bsod nams thams cad
bsogs pas bsdus so ||gźan sruṅ ba ni bzod pa daṅ | des pas bsdus so ||tha dad pa med pa ni
sems nam mkha’i (5) daṅ mtshuṅs pa daṅ | sems rluṅ daṅ mtshuṅs pas bsdus so ||ro gcig pa
ni de bźin ñid daṅ | chos kyi dbyiṅs kyis bsdus so ||rmi lam gyi raṅ bźin ni mthoṅ źiṅ thos
la dran źiṅ śes pa daṅ | chos kyi rjes su myoṅ ba’i bdag ñid kyis bsdus so ||sgyu ma’i raṅ
bźin (6) ni rnam par sgrub pa daṅ | yoṅs su rtog pas bsdus so ||mṅon par śes pa ni don
la rton pa daṅ | ye śes la rton pas bsdus so ||thabs ni śes rab kyis lta ba daṅ | sems can
la lta bas bsdus so ||’dog pa ni ltuṅ ba med pa daṅ | ltuṅ ba mi ’chab pas bsdus so ||(7)
las kyi rnam par smin pa la yid ches pa ni tshe ’di la bag yod pa daṅ | ’jig rten pha rol
la kha na ma tho bas ’jigs par lta bas bsdus so ||’dod pa ñuṅ ba ni ruṅ ba’i drod zin pa
daṅ | śes rab kyis mi ṅoms pas bsdus so ||chog śes pa ni dgaṅ sla ba daṅ | gso sla bas (313a1)
bsdus so ||mi ’khrug pa ni śin tu mur thug pa daṅ | śin tu mthar phyin pas bsdus so ||mi
rtsod pa ni bden pa daṅ | chos la dga’ bas bsdus so ||ṅar ’dzin pa ’dor ba ni rgyu yoṅs
su śes pa daṅ | lta ba yaṅ dag par bcom pas bsdus so ||ṅa yir ’dzin pa (2) spoṅ ba ni ṅa
yi ba med pa daṅ | yoṅs su ’dzin pa med pas bsdus so ||byaṅ chub kyi sems la lta ba ni theg
pa dman pa mi ’dod pa daṅ | sems can thams cad la sñiṅ rje bas bsdus so ||byaṅ chub kyi
sñiṅ po la rton pa ni bdud thams cad bcom pa daṅ | chos thams cad mṅon par (3) rdzogs par
byaṅ chub pas bsdus so ||bdud kyi las rig pa ni dge ba’i bśes gñen gyi man ṅag daṅ | śes
rab kyi pha rol tu phyin pa la brtson pas bsdus so ||saṅs rgyas kyi byin gyi rlabs ni ji skad
smras pa de bźin byed pa daṅ | sems can thams cad yoṅs su mi gtoṅ bas (4) bsdus so ||blo
mi ’gyur ba ni sa daṅ ’dra ba’i sems daṅ | rjes su chags pa daṅ khoṅ khro ba spaṅs pas
bsdus so ||mi rgod pa ni rgod pa daṅ ’gyod pa spaṅs pa daṅ | mi rtag par so sor rtog pas bsdus
so ||ri lta bu ni mi mtho ba daṅ | mi dma’ bas bsdus so ||mi bskyod pa ni (5) dam bcas
pa mi ñams pa daṅ | dam bcas pa ñams su lon par byed pas bsdus so ||legs par bya ba’i las
byed pa ni gduṅ ba med pa daṅ | ’gyod pa med pas bsdus so ||gduṅ ba med pa ni tshul khrims
yoṅs su dag pa daṅ | tiṅ ṅe ’dzin yoṅs su dag pas bsdus (6) so ||bden pa ni kun rdzob kyi
bden pa daṅ | don dam pa’i bden pas bsdus so ||yaṅ dag pa ñid ni de bźin ñid daṅ | de kho
na ñid kyis bsdus so ||brten pa’i rjes su ’thun pa ni rgyu daṅ rkyen gyis bsdus so ||rtag
pa daṅ chad pa rnam par spoṅ ba ni skye ba med pa daṅ | ’gag (7) pa med pas bsdus so ||rigs
pa ni las kyi rnam par smin pa la yid ches pa daṅ | las daṅ mi ’gal bas bsdus so ||tshul
ni dben pa’i tshul daṅ | mi skye ba’i tshul gyis bsdus so ||yaṅ dag pa’i spoṅ ba ni mi
dge ba’i chos spoṅ ba daṅ | dge ba’i chos chud mi gson pas (313b1) bsdus so ||brtson pa mi
’dor ba ni lus kyi stobs daṅ | sems kyis stobs kyis bsdus so ||rtul ba ni spro pa daṅ |
gźan gnon pas bsdus so ||rtsol ba ni de la ma źen pa daṅ | phyir mi ldog pas bsdus so ||dge
ba’i bśes gñen ni ldaṅ ba daṅ | rim gro byed (2) bas bsdus so ||chos don du gñer ba ni ye
śes ’dod pa daṅ | rnam par grol bar ’dod pas bsdus so ||źi gnas kyi tshogs ni lus dben pa
daṅ | sems dpen pas bsdus so ||lhag mthoṅ gi tshogs ni thos pa tshol bas ṅoms mi myoṅ ba
daṅ | tshul bźin yid (3) la byed pas bsdus so ||ñan par ’dod pa ni thal mo sbyor ba’i las
daṅ | lus rab tu ’dud pas bsdus so ||ri mo byed pa ni bden pa daṅ | mi slu bas bsdus so ||lus
yaṅ ba ni kha zas kyi tshod śes pa daṅ | nam gyi cha stoṅ daṅ nam gyi cha smad la mi
ñal bar sbyor ba (4) la rjes su sbyor bas bsdus so ||sems yaṅ ba ni ’dun pa daṅ | dpyod pas
bsdus so ||skyo ba ni mi rtag pa daṅ | sdug bsṅal gyis bsdus so ||’dod chags daṅ bral ba
ni ṅa yi ba med pa daṅ | yoṅs su ’dzin pa med pas bsdus so ||rgyu ni chud mi zab daṅ | de’i
(5) rgyu las ldog pas bsdus so ||’bras bu ni ci rigs par mi slu ba daṅ | mos pa ji lta
ba bźin du ’bras bu la ’dzin pas bsdus te |rigs kyi bu chos drug cu rtsa bźi po de dag ni
chos brgya ñi śu rtsa brgyad po ’di dag gis bsdus so ||rigs kyi bu ’di ni chos thams cad (6)
mdor bstan pa ste | gal te kho bos tshig gcig las lhag pa daṅ | tshig gñis las lhag par
bstan pas | bskal pa’am | bskal pa las lhag pa chos bstan pa bśad kyaṅ chos rnams kyi chos
ñid zad par yaṅ mi ’gyur la | kho bo’i spobs pa yaṅ zad par mi (7) ’gyur ro ||chos bsdu
ba’i le’u’i chos kyi rnam graṅs ’di bstan pa na | byaṅ chub sems dpa’ lag na rin po ches byaṅ
chub sems dpa’ nam mkha’ mdzod daṅ | chos kyi rnam graṅs ’di la mchod pa bya ba’i phyir
rin po che’i lag pa g-yas pas stoṅ gsum gyi stoṅ chen po’i (314a1) ’jig rten gyi khams ’di
khebs par byas so ||de nas skad cig de ñid la phyogs bcu’i ’jig rten gyi khams na me tog
daṅ | bdug spos daṅ | spos daṅ | phreṅ ba daṅ | byug pa daṅ | phye ma daṅ | gos daṅ | gdugs
daṅ | rgyal mtshan daṅ | ba dan daṅ | (2) rol mo daṅ | sil sñan gyi sgra ci yod pa de
dag rin pa che’i lag pa gyas pa de las rab tu bab po ||me tog gi char des stoṅ gsum gyi stoṅ
chen po’i ’jig rten gyi khams ’di thams cad pus nub tsam du yog par gyur to ||nam mkha’i
dkyil thams cad kyaṅ gdugs daṅ | rgyal mtshan (3) daṅ | ba dan daṅ | gos kyis legs par brgyan
par gyur to ||sil sñan gyi sgra de dag las ’di lta bu’i tshigs su bcad pa dag kyaṅ byuṅ
ste |

yon tan bdog pa yon tan rgyas pa yon tan brgyas gaṅ ba || bdud kyi ’gro ba rnam sel dran daṅ
blo gros rtogs daṅ ldan ||skyes bu dam (4) pa dge sbyoṅ mchog gi skad ni mdzes par ’byuṅ
|| phyogs bcu rnams su rgyu bas srid pa rnam par sel bar byed ||śin tu rab tu mos par phul
gyis rab tu rgyas pa po || srid pa brgya ni rnam par śel ciṅ rdul daṅ mun pa bral ||lha daṅ
mi rnams ’jig pa med pa’i groṅ khyer (5) ’gro ba sgrol || srid pa med ciṅ stobs bcu ldan
pa nam mkha’ mñam pa’i yid ||sgra ’byin mdzes śiṅ śin tu sñan la rab tu źi ba’i bźin ||
tha ba med ciṅ mi khyud dri med dri ma rab tu sel ||srid pa gsum po dag na mtshuṅs med lha
daṅ mi yis mchod || srid pa med ciṅ (6) ’gro ba dag la bde sbyin phan pa byed ||dran daṅ
blo gros rtogs daṅ mos pas spyad pa legs par spyad || stobs bcu rnams daṅ rab kyi stobs kyis
gźan gyi stobs kyaṅ ’joms ||pha rol dpuṅ rnams rnam par ’thor ba ’chi med go ’phaṅ ’thob
|| srid pa med ciṅ skyes bu dam (7) pa mkhas pa’i sgra yaṅ ’byin ||’khor ’di las ni gaṅ
dag tu yaṅ ma soṅ ma g-yos par || phyogs bcu rnams su lha mi maṅ po dag kyaṅ rnam par btul
||gaṅ du’aṅ mi gnas blo gros ci ’dra de ltar rab tu gnas || chos kyi dbyiṅs las mi g-yo bar
yaṅ sa ni g-yo bar byed ||(314b1) ñi ma’i ’od kyis mun pa rnam par sel ciṅ rdul spoṅ ltar
|| de bźin skyes bu dam pa ’di yaṅ rdul daṅ mun pa sel ||śes rab ’od kyis rab tu lhan pa
’od kyi dpal gyis rgyas || thub pa’i ’od kyis khyab nas bdud kyi gnas kun mog mog gyur ||mkha’
la rluṅ mar bźin du sems (2) can spyod pa’i rjes su źugs || gnas pa ma yin rtog pa
med ciṅ rtog pa kun daṅ bral ||’gro ba kun gyi rjes su soṅ ba yid ni mkha’ daṅ mñam || ’di
’dra’i rgyal sras de dag la ni lha mis phyag byas so ||stoṅ gsum dag gi rgya mtsho’i chu
ni gźal bar nus kyaṅ srid || (3) phyogs bcu dag gi nam mkha’i bya rjes brjod par nus kyaṅ
srid ||mi ’ga’ źig gis sems can kun sems gcig tu byed srid kyi || thub pa’i sras kyi yon tan
chen po zad par mi nus so ||

tshigs su bcad pa sgrub pa bstan pa ’di bśad pa na | bdud sdig can gyis yan (4) lag bźi pa’i
dpuṅ gi tshogs sprul nas | bcom ldan ’das kyi ’khor gyi khyams ga la ba der soṅ ste phyin
pa daṅ | ’khor gyi khyams kyi phyi rol na ’dug ste | bdag ñid khyim bdag gis gzugs su sprul
nas | bcom ldan ’das ga la ba der soṅ ste phyin nas | bcom (5) ldan ’das kyi źabs gñis
la mgo bos phyag ’tshal te | bcom ldan ’das la ’di skad ces gsol to ||byaṅ chub sems dpa’
nam mkha’ mdzod daṅ | lag na rin po che daṅ | skyes bu dam pa ’di gñis ni yon tan gyi chos
tshad ma mchis par daṅ ldan te | de bźin du (6) byaṅ chub sems dpa’ gźan dag kyaṅ ’di lta
bu’i ṅo mtshar daṅ rmad du byuṅ ba’i chos daṅ | cho ’phrul ’jig rten du ston to || yaṅ bcom
ldan ’das cho ’phrul ’di dag la yid ches pa’i sems can la la ’byuṅ bar ’gyur ba mchis sam
|bcom ldan ’das kyis bka’ stsal pa | (7) rgya mtsho chen po las skra’i rtse mo’i thog mas
chu blaṅs pa ji sñed pa de sñed kyis sems can rnams ni skyes bu dam pa ’di dag gi cho ’phrul
la yid ches par ’gyur ro || rgya mtsho’i chu’i phuṅ po ji tsam pa de bas kyaṅ maṅ du
ni mi mos par ’gyur ro ||de nas bdud sdig can tshig ’di thos nas (315a1) tshim źiṅ mgu la
yi raṅs te rab tu dga’ nas dga’ ba daṅ mgu ba daṅ yid bde ba skyes nas bro brduṅs te ’khor
de nas soṅ ṅo ||de nas yaṅ tshe daṅ ldan pa śā ri’i bus bcom ldan ’das la ’di skad ces gsol
to || bcom ldan ’das skyes bu ’di ci’i slad du ’di ltar (2) dga’ ste | ’khor ’di nas mchis
|bcom ldan ’das kyis bka’ stsal pa | śā’i ri’i bu ’di ni bdud yin te | khyim bdag gi
gzugs kyis chos kyi rnam graṅs ’di nub par bya ba’i phyir | de bźin gśegs pa’i gan du ’oṅs
te | des gaṅ chos kyi rnam graṅs ’di la mos (3) par ’gyur ba’i sems can ñuṅ zad cig ’byuṅ
bar thos nas dge sbyoṅ gau ta ma’i phyogs ni ñuṅ | bdag gi phyogs ni maṅ po śes de de (lHa
sa: śes de) ltar dga’ nas ched du brjod pa ched du brjod de ’khor ’di nas soṅ ṅo ||de nas
yaṅ byaṅ chub sems dpa’ nam mkha’ mdzod kyis bdud sdig can la (4) ’di skad ces smras so
|| sdig can ṅo bstan nas ci’i phyir slar ’gro |de nas bdud sdig can ’di sñam du sem te | byaṅ
chub sems dpa’ nam mkha’ mdzod daṅ | de ma yin pa’i byaṅ chub sems dpa’ dag gis kyaṅ tshor
na | de bźin gśegs pas lta smos kyaṅ ci dgos (5) te | bdag da raṅ gi gnas su ’gro’o sñam
mo ||de nas byaṅ chub sems dpa’ nam mkha’ mdzod kyis bdud sdig can g-yog daṅ bcas te |
nam mkha’i dkyil na ’dug nas raṅ gi gnas su ’gro mi nus par de ltar byin gyis brlabs so ||
de nas yaṅ byaṅ chub sems dpa’ (6) nam mkha’ mdzod kyis bdud sdig can la ’di skad ces smras
so || sdig can nam mkha’ ni sgrib pa med pa yin na ci’i phyir raṅ gi gnas su mi ’gro |bdud
kyis smras pa | rigs kyi bu khyed la ni nam mkha’ mi sgrib mod kyi bdag cag gis ni mun
par mthoṅ ste | gaṅ daṅ gaṅ gi (7) tshe ṅo gyan du bltas pa de daṅ de’i tshe na ni mun pa
mun nag tu mthoṅ ṅo || nam bcom ldan ’das kyi ’khor gyi dkyil ’khor la bltas pa de’i tshe
ni thams cad du snaṅ bar mthoṅ ṅo ||smras pa | sdig can de de lta’o || gaṅ chos dkar po
la sems pa’i sems can rnams kyi mun pa ni (315b1) bdud kyi las yin no źes bka’ stsal to ||smras
pa | skyes bu dam pa deṅ phyin cad bdud kyi las mi bgyi’o ||smras pa | ’di lta bu’i
sems can rnams kyi naṅ na dam bcas pa la brten pa rñed par dkas sdig can g-yog dag bcas te
bobs la de bźin gśegs pas bstan (2) pa’i chos ’dul ba ñon cig |de nas bdud sdig can mi ’dod
bźin du nam mkha’i dkyil de nas g-yog daṅ bcas te bab so || de nas byaṅ chub sems dpa’
nam mkha’ mdzod kyis byaṅ chub sems dpa’ ’khor de dag la smras pa | rigs kyi bu dag khyed
rnams kyis bdud kyi las (3) kyi lam las yaṅ dag par ’da’ ba’i chos kyi sgo rnams la spobs
par gyis śig |de’i tshe byaṅ chub sems dpa’ gser gyi ri’i rgyal po źes bya ba des ’di skad
ces smras so || gaṅ yul yoṅs su ’dor ba de dag ni bdud kyi yul la chags pa’o || gaṅ yul thams
cad (4) saṅs rgyas kyi yul yin par rig pa de dag ni saṅs rgyas kyi yul rig pa ste | saṅs
rgyas kyi yul de yaṅ mi mthoṅ na raṅ gi yul lta ga la mthoṅ ste | de ltar yul las śin
tu ’das pa’i byaṅ chub sems dpa’ ni bdud kyi yul las yaṅ dag par ’das te | ’di ni bdud (5)
kyi yul las yaṅ dag par ’da’ ba’i chos kyi sgo’o ||byaṅ chub sems dpa’ rin chen dpal gyis
smras pa | sems kyi dmigs pa ni bdud kyi yul te | gaṅ chos gaṅ la yaṅ mi dmigs pa de la bdud
kyis ci źig byar yod | de gźi med pas rñed de | brten pas (6) rñed pa ni ma yin la dus
las yaṅ rtog par ’gyur ba de ni byaṅ chub sems dpa’ bdud kyi yul las yaṅ dag par ’da’ ba
śes bya ba’i chos kyi sgo’o ||byaṅ chub sems dpa’ lag na rin po ches smras pa | yoṅs su ’dzin
pa daṅ bcas pa la ni bdud kyis glags rñed kyi (7) chos gaṅ yaṅ yoṅs su mi ’dzin pa de
ni su daṅ yaṅ mi rtsod de | de gcig pu gñis su med pas bdag gi sems daṅ gnas pa daṅ yaṅ lhan
cig mi gnas na bdud daṅ lhan cig gnas pa lta ci smos te | mi gnas pa’i byaṅ chub sems dpa’
ni bdud kyi yul las yaṅ dag par (316a1) ’da’o ||byaṅ chub sems dpa’ rin chen ’phags kyis
smras pa | gaṅ ltuṅ ba de ni ’bod pa ste | gaṅ ’bod pa de la bdud kyis glags rñed par ’gyur
gyi | gaṅ mi ltuṅ ba de ni mtshan ma’i rjes su ’braṅ ba’i rnam par śes pa mi ’jug ste
| mtshan ma med pa’i (2) mtha’ la rab tu gnas pa’i byaṅ chub sems dpa’ ni bdud kyi yul las
yaṅ dag par ’da’o ||byaṅ chub sems dpa’ rin chen sems kyis smras pa | bcom ldan ’das kyis
kyaṅ ñon moṅs pa ni gzugs brñan daṅ mig yor lta bu’o źes gsuṅs te | gaṅ gzugs (3) brñan
daṅ | mig yor lta bu de la ’pho ba yaṅ med | mi ’pho ba yaṅ med | ’oṅ ba yaṅ med | soṅ ba
yaṅ med | naṅ na yaṅ ma yin | phyi rol na’aṅ ma yin te | yul la mi gnas śiṅ phyogs na mi gnas
par śes pa de ni ñon moṅs pa thams cad daṅ lhan cig gi gnas te | (4) de rnam par mi rtog
pas ñon moṅs pa mi sloṅ ṅo | rnam par mi rtog pas ñon moṅs pa mi ’gog go || de ltar rnam
par mi rtog ciṅ kun du rtog pa spaṅs pa’i byaṅ chub sems dpa’ ni bdud yi yul las yaṅ dag
par ’da’o ||byaṅ chub sems dpa’ dkon mchog ’byuṅ (5) gnas kyis smras pa | gaṅ dga’ ba de
ni bag la ñal lo || gaṅ mi dga’ ba de ni khoṅ khro ba’o || gaṅ dga’ ba’aṅ med | mi dga’ ba’aṅ
med pa de ni rjes su chags par mi ’gyur | źe ’gras par yaṅ mi ’gyur ro || rjes su chags
pa med ciṅ źe ’gras pa med pa ni (6) mñam pa ñid la gnas pa źes bya’o || gaṅ mñam pa ñid
la gnas pa de ni chos gaṅ yaṅ tha dad du mi byed do || tha dad pa med pa la gnas pa ni mñam
pa daṅ mi mñam par mi sems te | bsam du med pa’i chos thob ba la bdud kyis glags mi rñed
do ||byaṅ chub sems (7) dpa’ rin chen ’dor gyis smras pa | bdag kun nas ldaṅ ba las bdud
kyi las rnams ldaṅ ste | bdag rnam par dag par gnas pa la bdud kyis ci źig byar yod | de
ci’i phyir źe na | bdag rnam par dag pas ñon moṅs pa rnam par dag go || ñon moṅs pa rnam par
(316b1) dag pas chos thams cad rnam par dag go || gaṅ chos thams cad rnam par dag pa de
ni nam mkha’ rnam par dag pa ste | nam mkha’ rnam par dag pa la gnas pa’i byaṅ chub sems
dpa’i ni bdud kyi yul las yaṅ dag par ’da’o ||byaṅ chub sems dpa’ chos kyi rgyal pos smras
(2) pa | ji ltar rgyal po’i dbaṅ bskur ba thob pa’i stobs daṅ ’khor maṅ po daṅ ldan pa su
la’aṅ mi ’jigs pa de bźin du | byaṅ chub sems dpa’ dbaṅ bskur ba thob pa chos rin po che’i
’khor daṅ ldan pa yaṅ bdud thams cad kyis mi ’jigs so || de la dbaṅ bskur ba de ni saṅs
rgyas (3) kyi chos mthar phyin pa rnams yoṅs su rdzogs pa’o || chos rin po che’i ’khor ni
gaṅ phyogs bcu’i saṅs rgyas kyis gsuṅs pa’i chos rnams ’dzin pa’o || de lta bu la gnas pa’i
byaṅ chub sems dpa’ ni bdud kyi yul thams cad las yaṅ dag par ’das pa źes bya ste | ’di
(4) ni bdud kyi yul las yaṅ dag par ’da’ ba źes bya ba’i chos kyi sgo’o ||byaṅ chub sems dpa’
ri rdo ba rgyal pos smras pa | de ’di lta ste dper na | bu gar rluṅ ’jug pa de bźin du
gaṅ nas gaṅ du sems kyi bu ga yod pa de daṅ der bdud kyis glags rñed do || de lta bas na
byaṅ (5) chub sems dpas rtag tu sems bu ga med par bya ba’o || de la bu ga med pa’i sems ni
’di lta ste | rnam pa thams cad kyi mchog daṅ ldan pa’i stoṅ pa ñid yoṅs su rdzogs pa ste
| ’di ni byaṅ chub sems dpa’ bdud kyi yul las yaṅ dag par ’da’ ba źes bya ba’i chos snaṅ
ba’i (6) sgo’o ||byaṅ chub sems dpa’ mthoṅ na dgas smras pa | gaṅ ji sñed chuṅ zad mthoṅ
ba’i naṅ na saṅs rgyas daṅ chos mthoṅ ba ni de dag gi mchog ces bya’o || de la saṅs rgyas
mthoṅ ba de ni gaṅ gzugs su mi mthoṅ ba daṅ | tshor ba daṅ | ’du śes daṅ | ’du byed rnams
daṅ | (7) rnam par śes par mi mthoṅ ba ste | gaṅ chos thams cad mi mthoṅ ba de ni yaṅ dag
pa’i mthoṅ ba’o || yaṅ dag pa’i mthoṅ ba ni saṅs rgyas mthoṅ ba’o || de la chos mthoṅ ba de
ni gaṅ yid la byed pa thams cad mi spyod pa’o || gaṅ mi ’gyur bar mthoṅ ba de ni ’dod chags
daṅ bral (317a1) ba’o || gaṅ ’dod chags daṅ bral ba de ni chos mthoṅ ba źes bya ste |
gaṅ byaṅ chub sems dpa’ de ltar saṅs rgyas mthoṅ ba daṅ | chos mthoṅ ba daṅ ldan par gyur
pa de ni bdud kyi yul las yaṅ dag par ’da’ ste | de ni bdud kyi yul las yaṅ dag par ’da’ ba
źes (2) bya ba’i chos kyi sgo’o ||byaṅ chub sems dpa’ mig ’phrul can gyis smras pa | bdud
kyi las ni g-yo ba daṅ sñems pa daṅ bskyod pa las laṅs te | de la gaṅ gi gźi las g-yo ba
daṅ sñems pa daṅ bskyod pa’i gźi de byaṅ chub sems dpas mi bya’o || de ni tshul bźin ma yin
pa yid (3) la byed pa’o || de tshul bźin rab tu sbyar bas mi g-yo mi sñems mi bskyod do
|| de mi g-yo mi sñems mi bskyod pas bdud kyi yul las yaṅ dag par ’da’o ||byaṅ chub sems
dpa’ yon tan rgyal po snaṅ gis smras pa | gñen po ji sñed par bdud kyi las kyaṅ de sñed do
|| gñen po (4) med pa ni chos kyi dbyiṅs so || chos thams cad ni chos kyi dbyiṅs so || chos
thams cad ni chos kyi dbyiṅs su yaṅ dag par ’dus te | de bas na gaṅ gis chos kyi dbyiṅs
rtogs pa des chos thams cad rtogs so || chos kyi dbyiṅs las gu ṅan yaṅ bdud kyi las mi dmigs
so || gaṅ chos kyi dbyiṅs ji lta bur (5) bdud kyi las kyaṅ de bźin te | chos kyi dbyiṅs
de bźin ñid las tha mi dad do || de ltar tshul gcig la ’jug pa’i rjes su soṅ ba’i byaṅ chub
sems dpa’ ni bdud kyi yul las yaṅ dag par ’da’o ||byaṅ chub sems dpa’ spos kyi glaṅ po’i
bal glaṅ gis smras pa | ñam chuṅ (6) ba la ni bdud kyis glags rñed de | stobs daṅ ldan
pa la ni bdud kyis glags mi rñed do || de la ñam cuṅ ba de ni rnam par thar ba’i sgo gsum
gyis skrag pa’o || de la stobs daṅ ldan pa de ni rnam par thar pa’i sgo gsum gyis mi skrag
pa ste | mṅon sum pas na mi skrag go || śin (7) tu rtogs pas na mi skrag go || rab tu bsgoms
pas na mi skrag ste | de skrag pa med pas bdud kyi yul las yaṅ dag par ’da’o || de ni
bdud kyi yul las yaṅ dag par ’da’ ba źes bya ba’i chos snaṅ ba’i sgo’o ||byaṅ chub sems dpa’
byams pas smras pa | ’di lta ste (317b1) dper na | rgya mtsho chen po’i chu ro gcig pa
bźin du chos kyi ye śes kyi rgya mtsho chen po ’dir chos thams cad kyaṅ ro gcig go || gaṅ
bdud kyi las rnams daṅ gaṅ saṅs rgyas kyi phrin las de dag thams cad ni stoṅ ba ñid du mtshuṅs
| mtshan ma med par mtshuṅs | smon pa med par (2) mtshuṅs | skye ba med par mtshuṅs |
’byuṅ ba med par mtshuṅs te | ro gcig pa la źugs pa’i byaṅ chub sems dpa’ ni bdud kyi yul
las yaṅ dag par ’da’o ||byaṅ chub sems dpa’ nam mkha’ mdzod kyis smras pa | kye grogs po
dag nam mkha’ ni yul thams cad las (3) yaṅ dag par ’das te | nam mkha’ ni mig gi yul ma yin
| rna ba daṅ | sna daṅ | lce daṅ | lus daṅ | yid kyi yul ma yin no || chos thams cad ni
nam mkha’i ṅo bo ñid kyi yul te | lus daṅ ṅag ni nam mkha’ daṅ mñam pa ñid kyi rjes su soṅ
ba’i ye śes snaṅ ba’o || ye śes (4) snaṅ ba thob pa’i byaṅ chub sems dpa’ ni bdud kyi yul
las yag dag par ’da’ ste | de ni bdud kyi yul las yaṅ dag par ’da’ ba źes bya ba’i chos kyi
sgo’o ||byaṅ chub sems dpa’ ’jam dpal gyis smras pa | skyes bu dam pa khyed rnams kyis
ji sñed bśad pa de thams cad kyaṅ (5) bdud kyi las daṅ bdud kyi yul lo || de ci’i phyir źe
na | yi ger byas pa rnams ni rnam par rig pa ste | saṅs rgyas kyi gsuṅ ni yi ge med pa’o
|| tshig ji sñed par bdud kyi las kyaṅ de sñed de | tshig med pa la bdud kyis ci źig byar
yod || gaṅ tshig med pa ni rnam par (6) rig pa med pa ste | bdag daṅ pha rol yaṅ dag par rjes
su mi mthoṅ ṅo || bdag med ciṅ pha rol med pas chos gaṅ la yaṅ phan ’dogs pa’am | gnod
pa byed par gnas pa ma yin no || ji ltar rjes su rtogs pa ni bdud kyi yul las yaṅ dag par
’da’ ba ste | rigs kyi bu (7) de ni byaṅ chub sems dpa’i bdud kyi yul las yaṅ dag par ’da’
ba źes bya ba’i chos kyi sgo’o ||de nas byaṅ chub sems dpa’ nam mkha’ mdzod kyis bdud sdig
can la ’di skad ces smras so || sdig can khyod kyis bdud kyi yul las yaṅ dag par ’da’ ba’i
chos kyi sgo ’di thos sam |(318a1) smras pa | thos so |smras pa | sdig can khyod kyis
’di lta bu’i chos kyi tshul la rab tu źugs pa’i byaṅ chub sems dpa’ rnams la bdud kyi las
byed nus sam |smras pa | rigs kyi bu gaṅ gis bdud kyi yul las yaṅ dag par ’da’ ba’i chos kyi
sgo ’di thos sam | ñan (2) pa de dag la yaṅ bdag gis bdud kyi las byed mi nus na | ye śes
kyis mṅon sum du rtogs pa’i byaṅ chub sems dpa’ rnams la lta ci smos |de nas yaṅ byaṅ chub
sems dpa’i g-yog byed pa tshogs bral ldan daṅ | dga’ tshogs ldan daṅ | spos can daṅ |
khaṅ bzaṅs (3) can daṅ lha bźi po de dag gis bdud sdig can la ’di skad ces smras so ||sdig
can gyi mṅon sum du bcom ldan ’das kyis byaṅ chub kyi sñiṅ por sṅon stobs daṅ | drag śul
daṅ | bkod pa daṅ | g-yog ji lta bu daṅ lhags pa de ni bcom ldan ’das kyis byams pa daṅ |
sñiṅ (4) rje daṅ | sbyin pa daṅ | dul ba daṅ | yaṅ dag par sdom pa daṅ | des pa daṅ | tshul
khrims daṅ | thos pa daṅ | tiṅ ṅe ’dzin daṅ | śes rab daṅ | brtson ’grus brtan ciṅ ’bar
ba daṅ | bsod nams daṅ | ye śes kyi tshogs bsags pa’i phyag rin po che sa (5) la brdabs pa
daṅ | ’jig rten gyi khams mtha’ yas mu med par rab tu g-yos te | khyod stobs daṅ bcas | g-yog
daṅ bcas par śin tu pham par byas pa de de ltar khyod la mṅon sum du gyur bźin du yaṅ
bcom ldan ’das daṅ byaṅ chub sems dpa’ rnams la bdud kyi (6) las byed du ’oṅ ṅam | de bźin
gśegs pa byaṅ chub sems dpa’i ’khor daṅ bcas pa rnams la mchod pa’i las byos śig |de nas
bdud sdig can gyis rin po che’i gdugs byed ba phrag brgyad khri bźi stoṅ mṅon par sprul te
’khor daṅ bcas pa la phul lo || lha’i me tog daṅ | (7) spos daṅ | phreṅ ba daṅ | byug pa
rnam pa tha dad pa maṅ po thogs te | bcom ldan ’das ga la ba de logs su gtor nas g-yog daṅ
bcas pas tshig ’di skad ces smras so || gal te byaṅ chub sems dpa’ nam mkha’ mdzod kyis
nam mkha’i mdzod ’di bdag cag la stsal (318b1) na bdag cag bla na med pa yaṅ dag par rdzogs
pa’i byaṅ chub tu sems bskyed do ||byaṅ chub sems dpa’ nam mkha’ mdzod kyis smras pa | sdig
can khyod kyis nam mkha’i mdzod ’di mthoṅ ṅam |smras pa | rigs kyi bu mthoṅ ṅo || ’dod
pa’i khams thams cad kyi (2) bkod pa ji sñed pa daṅ | saṅs rgyas kyi źiṅ thams cad kyi bkod
pa ji sñed pa daṅ | bdag gi gnas kyi bkod pa ji sñed pa de dag pas ches lhag pa ’dir mthoṅ
ste | de la ni lha’i ’am mi’i rin po che’i loṅs spyod de gaṅ yaṅ med pa ma yin no ||smras
pa | sdig can khyod nam (3) mkha’i mdzod ’di dag thams cad sbyin gyis | bla na med pa
yaṅ dag par rdzogs pa’i byaṅ chub tu sems skyed cig |de nas bdud sdig can gyis srog chags
brgyad khri bźi stoṅ daṅ lhan cig tu bla na med pa yaṅ dag par rdzogs pa’i byaṅ chub tu sems
bskyed do ||de’i tshe bźin mi (4) sdug pa la sogs pa bdud kyi bu lṅa brgya ma dad ciṅ chos
ma yin pa ’dod pas de dag tshig ’di skad ces bdag cag gi phas byaṅ chub tu sems bskyed
du zin kyaṅ | bdag cag ni ’di lta bu’i chos kyi rnam graṅs nub par bya ba’i phyir ’bad par
bya’o źes ’dzer to ||de’i tshe bcom ldan (5) ’das kyis byaṅ chub sems dpa’ nam mkha’ mdzod
la bka’ stsal pa | rigs kyi bu khyod kyi rig pa’i gsaṅ sṅags kyi tshig gaṅ gis bdud gaṅ
gā’i kluṅ gi bye ma sñed byaṅ chub la bkod pa bdud tshar gcod pa’i rig pa’i gsaṅ sṅags kyi
tshig la khyod spobs par gyis śig ||(6) de nas byaṅ chub sems dpa’ nam mkha’ mdzod kyis
de’i tshe rig pa’i gsaṅ sṅags kyi tshig ’di dag smras so ||’di lta ste | a batte | bi batte
| saṃ batte | sa hi tā nu sandhi | du rutta ra ṇo | ni rgha ta ni | mai trya yu kte | kā
ru ṇa ni śya nte | sa tya ba ti | bhū ra kṣe | dha rma ni (7) bri tte | dharma ra kṣe | a
kkhu le | ni khi li ni | hu lu hu lu hu lu hu lu hu lu | tatka re | ta thā ba di te | śī
la a nu brti | akṣa ya ni rde śe | kle śa pa ri ṣe | bu ddha a dhi ṣṭhi te dharma jva li ni
| saṃ gha a nu ga me | a nu ddha re | anti kra ma ṇi ye | ni gra ha ṇi mā ra pa kṣa sya
yukti (319a1) kṛ te | a dante | a śa ste | sva bi kha ya a nu ga me | ārya gu ṇa ka re | siddhi
siddhi ba te | mo kṣa a nu ku le | ni gra ha ni ba ra pra ti nāṃ | dā rṣa ṇi ma ra pa
rṣa ta | a ba śa ntā tsa twā ro ma hā rā dzā na | śa kro de bā nāṃ i ndra bra hma sa ha
pa ti | bu ddha pra sannā nāṃ | de ba nā ga | (2) ya kṣa kṛ taṃ pa ri trā ṇāṃ | sthā pi tā
na sva stya yā nāṃ | dha rma bha na ka nāṃ | a rkṣa ye | saddha rma sya tsa pa ri gra ha
ye |de nas byaṅ chub sems dpa’ nam mkha’ mdzod kyis rig pa’i gsaṅ sṅags kyi tshig ’di dag
smras ma thag tu | skad cig de ñid la stoṅ gsum gyi stoṅ chen po’i ’jig rten gyi (3) khams
rnam pa drug tu g-yos so ||bdud kyi bu lṅa brgya ma dad ciṅ chos ma yin pa ’dod pa de dag
gis bar snaṅ las sgra ’di skad ces bdud dam | bdud kyi rigs kyi bu’am | bdud kyi ris kyi
lha gaṅ rig pa’i gsaṅ sṅags kyi tshig ’di dag thos nas byaṅ chub tu sems mi skyed ciṅ | bdud
kyi las rnams (4) mi ’dor ba de la gnod sbyin lag na rdo rjes rdo rje kun tu ’bar źiṅ rab
tu ’bar bas spyi bo ’gems so źes thos nas |bdud kyi bu de dag gis bar snaṅ la bltas pa
daṅ | de dag gis lag na rdo rje lṅa brgya bdag bdag gi spyi bo na rab tu ’bar ba’i rdo rje
thogs śiṅ ’dug pa mthoṅ nas de (5) dag ’jigs śiṅ skrag ste byaṅ chub tu sems bskyed do ||de
nas bcom ldan ’das de’i dus na ’dzum pa mdzad pa daṅ | ’dzum pa de’i don tshe daṅ ldan
pa kun dga’ bos bcom ldan ’das la źus nas |de la bcom ldan ’das kyis bka’ stsal pa | kun dga’
bo bdud kyi (6) bu lṅa brgya po ’di dag ’jigs śiṅ skrag ste | bla na med pa yaṅ dag par
rdzogs pa’i byaṅ chub tu sems bskyed pa mthoṅ ṅam |gsol pa | bcom ldan ’das mthoṅ ṅo ||bcom
ldan ’das kyi bka’ stsal pa | kun dga’ bo nam bdud sdig can de byaṅ chub thob par ’gyur
(7) ba de’i saṅs rgyas kyi źiṅ der | de dag thams cad kyaṅ miṅ tha dad pa’i byaṅ chub sems
dpa’ ’gyur ro ||de nas bcom ldan ’das la tshe daṅ ldan pa kun dga’ bos ’di skad ces gsol
to || bcom ldan ’das ji srid na bdud sdig can bla na med pa yaṅ dag par rdzogs pa’i byaṅ
(319b1) chub tu mṅon par rdzogs par ’tshaṅ rgya | de byaṅ chub thob nas miṅ ji skad ces bgyi
bar ’gyur | de’i ’jig rten gyi khams kyaṅ miṅ ci źes bgyi bar ’gyur |bcom ldan ’das kyis
bka’ stsal pa | kun dga’ bo bdud sdig can ’di da duṅ yaṅ phyogs bcu’i saṅs rgyas kyi źiṅ
(2) rnams su bdud kyi bya ba byed de | saṅs rgyas bcom ldan ’das de dag las kyaṅ rdo rje’i
sñiṅ po ñon moṅs pa rab tu ’joms pa’i chos bstan pa ’di thos par ’gyur źiṅ | saṅs rgyas
rnams daṅ | byaṅ chub sems dpa’ rnams kyi chog gsaṅ ba daṅ | spyod lam daṅ | yon tan daṅ
| (3) tshul khrims kyi gnas daṅ | spyad pa daṅ | chog daṅ | sbyor ba mthoṅ bar ’gyur te |
ci tsam gyis byaṅ chub kyi sems de brtan par gyur pa de na de bźin gśegs pa mtha’ yas dri
ma med pa’i tog ces bya ba ’byuṅ ste | de’i gsuṅ rab la bdud sdig can ’di yaṅ tha mar bdud
kyi (4) las byed de | de dge ba’i rtsa ba yoṅs su smin nas sems med pa’i sems kyis saṅs rgyas
daṅ | chos kyi snaṅ ba thams cad rnam par dag pa’i rjes su soṅ źiṅ byaṅ chub kyi sems
bskyed do ||de’i ’og tu graṅs med pa bgraṅ ba las ’das pa’i de bźin gśegs pa mñes (5) par
byed de | bsti staṅ byed | bla mar byed | ri mor byed ciṅ mchod bar byed par ’gyur ro ||
saṅs rgyas bcom ldan ’das de dag gi bstan pa la rab tu ’byuṅ bar ’gyur ro ||rab tu byuṅ nas
kyaṅ dam pa’i chos dus gsum du yoṅs su ’dzin par ’gyur | sems can tshad med pa yaṅ (6) byaṅ
chub la yoṅs su smin par byed par ’gyur ro ||de de’i ’og tu bskal pa graṅs med pa bźi
bcu rtsa bźi na bla na med pa yaṅ dag par rdzogs pa’i byaṅ chub mṅon par rdzogs par ’tshaṅ
rgya bar ’gyur te | rnam par sbyoṅ ba’i bskal pa la yoṅs su dag par gnas pa’i ’jig rten (7)
gyi khams su śin tu gnas pa’i chos snaṅ ba thob ces bya ba’i de bźin gśegs pa dgra bcom
pa yaṅ dag par rdzogs pa’i saṅs rgyas su ’jig rten du ’byuṅ ste | rig pa daṅ źabs su ldan
pa nas saṅs rgyas bcom ldan ’das kyi bar du’o ||yaṅ kun dga’ bo yoṅs su dag par (320a1) gnas
pa’i ’jig rten gyi khams de ’byor ba daṅ | rgyas pa daṅ | bde ba daṅ | lo legs pa daṅ
| lha daṅ mis gaṅ bar ’gyur ro ||’di lta ste dper na | kun dga’ bo dga’ ldan gyi lha’i loṅs
spyod daṅ | kun spyod pa ci ’dra bar sems can de dag gi (2) loṅs spyod daṅ | kun spyod pa
yaṅ de ’dra bar ’gyur ro ||kun dga’ bo de bźin gśegs pa śin tu gnas pa’i chos snaṅ ba thob
ces bya ba de’i tshe’i tshad ni bar gyi bskal pa bźi bcu thub bar ’gyur ro || ñan thos
bye ba phrag drug cu rtsa bźi rnams kyi ñan thos kyi ’dus pa (3) chen por ’gyur ro || byaṅ
chub sems dpa’ khri ñis stoṅ gi dge ’dun du ’gyur ro ||kun dga’ bo gaṅ bdud daṅ | bdud kyi
bu daṅ | bdud kyi ris kyi lha da ltar na | bla na med pa yaṅ dag par rdzogs pa’i byaṅ chub
la źugs pa ’di dag thams cad kyaṅ yoṅs su dag (4) par gnas pa’i ’jig rten gyi khams der
skye bar ’gyur te | bcom ldan ’das de bźin gśegs pa śin tu gnas pa’i chos snaṅ ba thos pa
de’i saṅs rgyas kyi źiṅ du de dag thams cad de bźin gśegs pa des bla na med pa yaṅ dag par
rdzogs pa’i byaṅ chub tu (5) luṅ ston par ’gyur ro ||

bdud sdig can luṅ bstan pa bśad pa ’di rab tu bstan pa na | gaṅ ’khor der ’dus pa’i brgya byin
daṅ | tshaṅs pa daṅ | ’jig rten skyoṅ ba de dag thams cad ṅo mtshar du gyur nas | ’di ltar
bdud kyi las de sñed bgyid kyaṅ de (6) bźin gśegs pa mthoṅ ba don yod pas | bla na med
pa yaṅ dag par rdzogs pa’i byaṅ chub tu mya ṅan las ’das par ’gyur ba ni | saṅs rgyas bcom
ldan ’das kyis legs par gsuṅs pa’i chos ’dul ba ṅo mtshar to ||bcom ldan ’das rigs kyi bu
(7) ’am | rigs kyi bu mo su źig gaṅ zag la gaṅ zag gis tshod gzuṅ | bcom ldan ’das saṅs
rgyas kyi yul ’di ni ñan thos daṅ | raṅ saṅs rgyas thams cad kyis ma lags so źes ces du brjod
pa ’di ched du brjod do ||bcom ldan ’das kyis bka’ stsal pa | (320b1) de de bźin no ||
grogs po dag ji skad smras pa bźin te | ’di ni saṅs rgyas kyi yul lo ||’on kyaṅ grogs po
dag sems ni rten ciṅ ’brel bar ’byuṅ ba ste | ṅas sems can ’di dag chags pas gom pa ’deg ciṅ
chags pa daṅ bral bas ’jog pa daṅ | kun nas ñon (2) moṅs pa chos gos ’dzin pa daṅ | ñon
moṅs pa daṅ bral bar gyon pa daṅ | len pa daṅ bcas pas zan kham gyis gcod pa daṅ | len pa
med par mthoṅ ste | kye grogs po dag sems can gyi spyod pa ni sna tshogs so ||mgo smos pas
go ba daṅ | spros te bśad pas go ba (3) daṅ | tshig lhur len pa’i sems can dag yod de |
de dag la de bźin gśegs pa so so ci rigs par chos la gzud par bstan pa’i gtam rnams gsuṅ ṅo
||kye grogs po dag ñon moṅs pa ni yul la yaṅ mi gnas śiṅ phyogs la’aṅ mi gnas te | ñon moṅs
pa ni bsags (4) pa’aṅ med | phuṅ po’i dṅos po yaṅ med do ||tshul bźin ma yin pa byuṅ bas
ñon moṅs pa byuṅ ṅo || tshul bźin byuṅ bas rnam par dag pa byuṅ ṅo || de la de ltar kun
nas ñon moṅs pa ’byuṅ ba de tshul bźin brtags na rnam par dag pa ’byuṅ bar ’gyur ro ||ṅas
’di las (5) dgoṅs te log par lta ba la log par lta ba yaṅ dag pa ji lta ba bźin du śes na
de de’i yaṅ dag par lta ba yin no źes tshig ’di smras so ||nam yaṅ log par lta ba ni yaṅ
dag pa’i lta bar ma gyur | mi ’gyur | ’gyur ba med do || ’on kyaṅ ji ltar log par lta ba la
log bar lta bar (6) rig nas de la mi gnas | rab tu mi gnas | spyod pa med | rab tu spyod
pa med pa de ni yaṅ dag par lta ba’i lam la ’jug pa ste | ’di ni yaṅ dag pa’i lta ba źes
bya’o ||kye grogs po dag ñon moṅs pa ni sgrib pa byed pa’o || rnams par dag pa ni snaṅ ba’o
|| ñon moṅs pa ñi ñam (7) chuṅ ba’o || lhag mthoṅ ni stobs daṅ lhan pa’o || ñon moṅs pa
ni glo bur ro || raṅ bźin ni rtsa ba rnam par dag pa’o || ñon moṅs pa ni kun du rtog pa’o
|| raṅ bźin ni kun du rtog pa med pa’o ||kye grogs po dag ’di lta ste dper na | sa chen po
’di ni chu la brten to || chu ni rluṅ (321a1) la rten to | rluṅ ni nam mkha’ la rten to ||
nam mkha’ ni rten pa med do || de bźin du sa yi khams daṅ | chu’i khams daṅ | me’i khams
daṅ | rluṅ gi khams daṅ | khams bźi po ’di dag pas ni nam mkha’i khams thams cad kyi naṅ
na stobs che źiṅ sra ste (2) sogs pa med pa’o || sogs pa med pa ni ma skyes ma ’gag pa ste
| raṅ gi daṅ gi tshul gyis gnas pa’o ||de la gaṅ khams gsum po de dag ni skye ba daṅ ’jig
par ldan pa mi gnas pa riṅ du mi gnas pa ste | ’di dag ni ’gyur bar snaṅ gi nam mkha’i khams
la ni ’gyur ba (3) gaṅ yaṅ med do ||de bźin du phuṅ po daṅ | khams daṅ | skye mched ni
las daṅ ñon moṅs pa la gnas so || las daṅ ñon moṅs pa ni tshul bźin ma yin pa yid la byed
pa la gnas so || tshul bźin ma yin pa yid la byed pa ni raṅ bźin yoṅs su dag pa la gnas te
| (4) de’i phyir sems raṅ bźin ’od gsal ba de glo bru gyi ñon moṅs pas ñe bar ñon moṅs źes
bya’o ||de la gaṅ tshul bźin ma yin pa yid la byed pa daṅ | gaṅ las daṅ ñon moṅs pa daṅ
| gaṅ phuṅ po daṅ | khams daṅ | skye mched thams cad kyaṅ rgyu daṅ rkyen gyis yaṅ (5) dag
par zin na ni skye | rgyu daṅ rkyen ma tshogs na ni ’gag ste | gaṅ de’i raṅ bźin de la ni
rgyu yaṅ med | rkyen yaṅ med | tshogs pa yaṅ med | skye ba yaṅ med | ’gag pa yaṅ med do ||de
la nam mkha’i khams ji lta bar raṅ bźin yaṅ de bźin no || tshul bźin (6) ma yin pa yid
la byed pa ji lta bar rluṅ yaṅ de bźin no || las daṅ ñon moṅs pa ji lta bar chu yaṅ de bźin
no || phuṅ po daṅ | khams daṅ | skye mched rnams ji lta bar sa’i khams kyaṅ de bźin te
| de’i phyir chos thams cad ni rtsa ba yoṅs su chad pa źes bya ste | sñiṅ po med (7) pa’i
rtsa ba | mi gnas pa’i rtsa ba | dag pa’i rtsa ba | rtsa ba med pa’i rtsa ba’o ||kye grogs
po dag de ni raṅ bźin rnam par dag pa’i sgo źes bya ba’i chos snaṅ ba’i sgo ste sgo gaṅ la
brten nas byaṅ chub sems dpa’ rnams ñon moṅs pa thams cad kyi sgo la mi gnas śiṅ | rnam
par (321b1) dag pa’i sgo thams cad kyaṅ mi sñems pa’o ||de dag thams cad sñems pa yaṅ dag
par bcom pas tshul daṅ ’dra bar ’gro ba’i lam khoṅ du chud de bdud kyi yul las yaṅ dag par
’da’ bar ’gyur ro ||de dag bdud kyi yul las yaṅ dag par ’das pas saṅs rgyas kyi yul la (2)
rab tu gnas par ’gyur ro ||de dag saṅs rgyas kyi yul la rab tu gnas pas sems can thams cad
kyi yul la ’jug par ’gyur ro ||sems can thams cad kyi yul la źugs pas | chos kyi dbyiṅs
kyi yul ’khrug par mi byed par ’gyur ro ||de dag chos (3) kyi dbyiṅs kyi rjes su soṅ ste
| mñam pa bye brag med pa thob pas thams cad mkhyen pa’i ye śes rjes su thob par ’gyur ro
||bstan pa’i bśad pa na | byaṅ chub sems dpa’ maṅ po źig las daṅ ñon moṅs pa daṅ | chos kyi
sgrib pa kun nas ldaṅ ba daṅ | (4) ’gyod pa kun nas ldaṅ ba thams cad daṅ bral te | mi skyes
ba’i chos la bzod pa thob par gyur to ||

|| ’phags pa nam mkha’ mdzod kyis źus pa | bam po brgyad pa ste tha ma |de nas dge bsñen dpal
sbas źes bya bas bcom ldan ’das kyi źabs (5) gñis la phyag ’tshal nas | bcom ldan ’das la
’di skad ces gsol to ||bcom ldan ’das chos rnam par grol ba’i sgo chos kyi rnam graṅs ’di
ni bcom ldan ’das kyis bdag gi slad du bśad do || de ci’i slad du źe na | bcom ldan ’das
bdag gis bcom (6) ldan ’das bsad pa’i slad du śul źugs kyis gtams par bgyid te bśos kyaṅ
dug daṅ bsres pa sbyar ba des | bcom ldan ’das las bdag gis chos maṅ du thos kyaṅ ’gyod pa
rab tu bsal bar ma nus kyi | bcom ldan ’das bdag gis chos kyi rnam graṅs ’di (7) thos nas
’gyod pa de thams cad ma mchis par gyur te | chos thams cad la snaṅ ba’aṅ skyes so ||bcom
ldan ’das bdag ni ’gyod pa ma mchis the tshom ma mchis te snaṅ ba thob pas bla na med pa
yaṅ dag par rdzogs pa’i byaṅ chub tu sems bskyed par bgyi ste | bcom ldan ’das (322a1) dper
na bdud sdig can ltar bdag kyaṅ khyad par du mchi bar ’gyur ro ||bcom ldan ’das kyis bka’
stsal pa | khyim bdag legs so legs so || ṅas bśad pa’i don khyod kyis khoṅ du chud de |
ṅas khyim bdag khyod la luṅ bstan gyis sems daṅ lhag (2) pa’i bsam pa ’dis bskal pa bzaṅ po’i
saṅs rgyas bcom ldan ’das thams cad la bsti staṅ du byas | bla mar byas | ri mor byas
te mchod nas | de dag gi thad nas tshaṅs par spyad pa spyod par ’gyur | de dag gi dam pa’i
chos kyaṅ yoṅs su ’dzin par ’gyur ro ||de’i ’og (3) tu saṅs rgyas bcom ldan ’das bgraṅ ba
las ’das pa sñed cig mñes par byas te | bskal pa graṅs med pa bdun brgya na śin tu dri ma
med pa’i bskal pa la | de bźin gśegs pa kun nas ldaṅ ba thams cad rnam par sel ba źes bya
ba ’jig rten du ’byuṅ ste | rig pa (4) daṅ źabs su ldan pa źes bya ba nas saṅs rgyas bcom
ldan ’das źes bya ba’i bar du ’gyur ro ||de nas dge bsñen dpal sbas kyis | bcom ldan ’das
las bdag bla na med pa yaṅ dag par rdzogs pa’i byaṅ chub tu luṅ bstan pa thos nas tshim źiṅ
mgu la yi raṅs te | (5) rab tu dga’ nas dga’ ba daṅ yid bde ba skyes te | rgyan ji sñed
thogs pa bcom ldan ’das kyi sku la gsol nas tshig ’di skad ces gsol to ||bcom ldan ’das bdag
gi khyim na gter chen po bźi mchis te | rin po che maṅ po daṅ | gser gyis yoṅs su gaṅ
ba’o ||(6) de dag las gter chen po gcig ni khyim gyi bu smad daṅ | bran po daṅ | bran mo daṅ
| las bgyid pa rnams la stsal to ||gter chen po gcig ni dbul po sloṅ ba thams cad la stsal
to ||gter chen po gcig ni dge sloṅ phyogs bźi nas lhags pa’i phyogs bźi’i dge sloṅ gi
(7) dge ’dun rnams la ’bul lo ||gter chen po gcig ni saṅs rgyas la sogs pa dge sloṅ gi dge
’dun rnams la ’bul lo ||bcom ldan ’das bdag ni yaṅ bar gyur te ṅa yi ba ma mchis | yoṅs su
’dzin pa yaṅ ma mchis na bcom ldan ’das bdag legs par bśad pa’i chos (322b1) ’dul ba la
rab tu ’byuṅ ste bsñen par rdzogs śiṅ dge sloṅ gi tshul thob par bgyir gsol |dge bsñen dpal
sbas legs par bśad pa’i chos ’dul ba la rab tu byuṅ ste bsñen par rdzogs nas dge sloṅ gi
tshul thob bo ||de nas bcom ldan ’das la byaṅ chub sems dpa’ nam mkha’ (2) mdzod kyis ’di
skad ces gsol to || bcom ldan ’das de bźin gśegs pa yoṅs su mya ṅan las ’das na bskal pa
graṅs ma mchis pa bye bar yaṅ dag par bsgrubs pa’i byaṅ chub ’di su ’dzin par ’gyur |de nas
’khor de nas byaṅ chub sems dpa’ bye ba phrag drug cu laṅs (3) nas de dag thams cad thal
mo sbyar te | bcom ldan ’das la phyag ’tshal nas sgra skad dbyaṅs gcig tu tshigs su bcad
pa ’di dag gsol to ||

bcom ldan rkaṅ gñis dam pa ni || mya ṅan ’das slad bdag cag1 rnams ||lus daṅ srog tu bcas btaṅ2
ste || dam pa’i chos (4) ni gzuṅ3 bar4 spro ||rñed daṅ bkur sti spaṅs nas5 su || sten6
pa kun kyaṅ rab7 spaṅs te ||saṅs rgyas ye śes bstan pa yi8 || chos ’di rjes9 su mi10 gtaṅ11
ṅo ||dam pa’i chos ni12 gzuṅ13 slad du || gśe daṅ mi14 sñan15 mchi16 ba17 daṅ ||ṅan du18
smra ba’i tshig rnams kyaṅ || bzod pa19 de dag (5) daṅ du blaṅs20 ||21tshul ’di rab tu bzuṅ22
nas su || co23 ’dri ba daṅ sdigs24 pa daṅ ||25 mi26 bsṅags27 pa daṅ mi sñan28 pa ||
de dag thams cad bzod par bgyid29 ||dmigs30 pa dag la rab31 gnas pa || bdud kyi pho ña bdud
kyi phyogs32 ||dam pa’i chos33 la skur34 ’debs ba’i35 || dge (6) sloṅ dag ni ’byuṅ bar ’gyur
||tshul khrims ’chal36 pa37 sdig chos can || khyim pa daṅ38 ni bsten39 ciṅ gnas ||bkur
sti dag40 daṅ rñed41 la brkam42 || chos ’di tshol ba43 mi44 bgyid do ||’jig rten rgyaṅ45
phan rnams daṅ ’dre46 || bdag la rab tu stod47 bgyid ciṅ ||rab tu des pa rnams (7) la smod48
|| mi49 mkhas ṅa rgyal can dag ’byuṅ ||50dgon pa’i51 gnas ni spaṅs nas su || rtag52 tu
’du ’dzi rnams la dga’ || ’jig53 rten gsaṅ tshig rnams la brtson || ’jig tshogs la ni rab
tu gnas ||mi54 mkhas pa dag dge ’dun las ||55 źal ta byed la56 rtag tu brtson ||(323a1) bsam
gtan bsam gtan byed spaṅs te || dkon mchog gsum daṅ ’dra57 mi58 bgyid ||thos daṅ khrims59
kyis ma lags kyis60 || tshogs kyi61 naṅ na62 rñed63 pa64 tshol ||sbyin pa dag65 la phyir
phyir66 brtson ||67 rtog pa bcas68 śiṅ mya ṅan bcas ||69ṅa yir70 ’du śes bzuṅ (2) nas su
|| mdza’71 daṅ sloṅ ster khyim72 la dga’ ||de dag der ni rab ’jug ciṅ || ’jig rten pa yi73
gtam74 rnams75 bgyid ||źiṅ gi76 don daṅ khyim gyi don || de dag ño tshoṅ bgyid la gnas
||thoṅ gsol77 śal ba78 rnams79 ldan yaṅ80 || bdag cag81 dge sbyoṅ yin źes ’dzer82 ||(3) dmigs83
pa yis ni rab tu bgyid || lta ba tha dad kun du84 gnas ||stoṅ pa ñid kyi chos thos nas85
|| de dag g-yaṅ sa bźin du ’gyur ||86’jig87 rten pha rol88 mi89 spyod90 ciṅ || las kyi
rnam par smin91 pa ’dor ||brdzun92 du93 smra daṅ rab tu ldan || chos ma lags la chos su
’dzin94 ||dge (4) sbyoṅ95 rgyal po rab ’khrug96 ciṅ || de ltar rab tu ma ruṅs pa ||rnam par
’jig tshe sems can phyir || bdag cag97 dam chos gzuṅ bar bgyi ||98mdo sde rnams kyaṅ phan
tshun du || ’thun par spyod99 par mi100 byed101 de ||raṅ raṅ gi ni smra rnams la ||102 de
dag rtag tu mos par bgyid103 ||(5) mdo104 sde gaṅ dag rab zab ciṅ || rnam grol ’bras bur
ldan pa rnams ||rab tu ’dzin105 par mi106 bgyid de || de dag sna tshogs gtam107 rnams bgyid
||108’di ’dra ba yi109 dus ’di na110 || don bcas tshig ’brur111 ldan pa yi112 ||113 legs
par gsuṅs pa’i chos rnams ni || rab tu114 rnam par (6) ’jig par ’gyur ||115de yi116 tshe
na sems can yaṅ || rab tu rnam par ’jig par ’gyur117 ||rgyal po’i118 las kyis bsdigs pa119
na || ’jigs śiṅ skrag120 nas ’bros par ’gyur ||121’jig dus rab tu mi122 zad mi123 pa ||
sdig pa’i dus ni ’di124 ’dra tshe125 ||saṅs rgyas kyis ni (7) gaṅ bśad pa || chos ’di bdag126
cag127 gzuṅ bar bgyi ||[(cn :: Ta2) |||]tshul ’di rab tu bzuṅ nas su || gaṅ dag chos la
mi128 gnas pa’i ||sems can rnams la byams par bgyi || de dag la ni sñiṅ rje’aṅ bgyi ||129sems
can rñed130 daṅ ’dod131 gnas pa || tshul khrims ’chal132 (323b1) pa133 mthoṅ nas su
|| de yi134 ’gro ba cir135 ’gyur źes || mchi ma’aṅ136 rab tu dbyuṅ137 bar bgyi ||138dam pa’i
chos la skur139 ’debs pa || de dag ’phral du140 mthoṅ na yaṅ ||de dag gśe141 bar mi142
’gyur par143 || riṅ nas byams pa btsal bar bgyi ||144rab tu bsdams145 nas146 ṅag gi las ||
ñams (2) kyis ci nus bsruṅ147 bar bgyi ||sdig pa la ni rab gnas pa || de la glo148 bur gtam
mi149 bgyi ||150nor sbyin de bźin bsti151 staṅ gis || mi152 rnams yoṅs su smin153 bgyis154
nas ||155 yaṅ dag sdig med156 spyod yul gyis157 || slad kyis158 de dag bskul bar bgyi
||159khyim daṅ sten160 pa kun spaṅs (3) te161 || don ñuṅ ba daṅ162 bgyid ñuṅ ba ||bas mtha’
dgon pa’i spyod yul ba163 || ri dags bźin du ’gyur bar164 bgyi165 ||166’phags pa’i rigs
la dga’ ba daṅ || sbyaṅs pa’i tshul khrims gnas pa daṅ ||mñam167 bźag śes rab ldan pa daṅ
|| g-yel168 ba169 ma170 mchis ’gyur171 bar bgyi ||172(4) dul ba daṅ ni źi ba daṅ || grol bas173
groṅ174 du źugs nas kyaṅ || sems can gaṅ175 dag176 chos177 tshol ba ||de la178 bdag
cag chos bstan179 to ||180chos ’dod par ni rtogs nas su || śin tu riṅ du’aṅ mchi bar181 bgyi
||chos la dga’ źiṅ mos rñed nas || sems182 can rnams (5) kyi don yaṅ183 bgyi ||184sems
can rnams kyi ’khrul maṅ po || de dag mṅon par185 mthoṅ nas186 kyaṅ ||chos daṅ ṅes par187
rab gnas nas || bdag la rab tu brtag188 par bgyi ||189bsti190 staṅ191 bgyis daṅ ma bgyis la192
|| ri rab lta bur gyur193 nas su ||’jig rten gyis ni mi194 gos (6) pa ||195 ’jig rten
’dren196 par ’gyur bar bgyid197 ||198dge sloṅ tshul las199 ñams rnams200 kyi || mi201 sñan202
pa dag rtogs nas kyaṅ ||las ni bdag gir bya bar bgyi203 || de dag las204 ni smin205 ma
’gyur ||206chos rnams la ni207 gnas pa la || ṅed la de ’dra’i208 chos rnams ni ||ji lta
(7) bur yaṅ yod209 med210 ces || gśed211 ma dag kyaṅ ’gyod212 par ’gyur ||213bdag cag miṅ214
gi dge sbyoṅ ste || dge sbyoṅ yon tan med215 do źes || yaṅ dag bskul ba thos pa daṅ ||
mdo sde ’di ni216 spoṅ217 bar ’gyur ||218sna daṅ rna chad de dag ni219 || me loṅ dga’ bar
mi ’gyur ltar220 ||yaṅ (324a1) dag bskul ba thos221 pa daṅ || de dag dam chos spoṅ222 bar
’gyur ||223dge sloṅ gaṅ dag dam pa’i chos ||224 rab tu ’dzin225 par226 ’byuṅ ’gyur te227 ||de
dag bźin du228 tshul ’chos kyaṅ229 || gaṅ yaṅ chos ’di mi230 ñan231 to ||232rgyal po rnams
kyaṅ slu233 bar bgyid || skye bo chen234 (2) po ’byed235 ’gyur yaṅ ||saṅs rgyas kyi236
ni237 byin rlabs238 kyis || sems can de rtag239 chos ñan ’gyur ||240dus ṅan de tshe bdag
cag rnams || sems can dag la sman241 slad du ||lus daṅ srog kyaṅ rab btaṅ242 ste243 || dam
pa’i chos ni gzuṅ bar bgyi ||244’jig pa245 chen246 po’i247 dus de (3) na248 || tshig tsam
du ni249 ma lags kyi ||sgrub pa250 sñiṅ por bgyid par yaṅ || mgon pos bdag cag251 bsam pa
mkhyen ||252dam253 chos ’di254 ni yoṅs bzuṅ na255 || bsod nams tshogs ni ji256 tsam mchis
||chos kyi rgyal po ’od mdzad pa || ’jig rten snaṅ bar mdzad la źu ||257

(4) de’i tshe bcom ldan ’das kyis byaṅ chub sems dpa’ nam mkha’ mdzod la bka’ stsal pa |rigs
kyi bu ’di lta ste dper na | śar phyogs kyi stoṅ sum cu’i ’jig rten gyi khams re re yaṅ rdul
phra rab kyi char rdul phra rab kyi rdul du bśig la | de bźin du lho daṅ | nub daṅ | (5)
byaṅ daṅ | steg daṅ | ’og daṅ | phyogs bcu kun du stoṅ sum cu’i ’jig rten gyi khams re
re yaṅ rdul phra rab kyi rdul du bśig ste | de nas rdul phra rab de dag thams cad ji sñed
par śar phyogs su saṅs rgyas kyi źiṅ de sñed ’das śiṅ rdul phra rab kyi rdul gcig bźag la
| (6) tshul de lta bur śar phyogs su rdul phra rab de thams cad zad zad du bźag kyaṅ | śar
phyogs kyi saṅs rgyas kyi źiṅ gi mthar thug pa gaṅ yaṅ med do ||śar phyogs su ji lta ba de
bźin du phyogs bcu kun gyi phyogs re rer yaṅ saṅs rgyas kyi źiṅ de sñed do ||rigs kyi bu
’di ji (7) sñam du sems | phyogs bcu’i saṅs rgyas kyi źiṅ de dag gi rdul phra rab rnams tshul
de lta bus phyogs bcur bźag pa las tshad dam mtha’ rtogs par nus sam |gsol pa | bcom
ldan ’das de ni mi nus so || gźan du na de bźin gśegs pas saṅs rgyas kyi (324b1) ye śes chags
pa mi mṅa’ bas mkhyen pa ni ma gtogs so ||bcom ldan ’das kyis bka’ stsal pa | rigs kyi
bu de ltar saṅs rgyas kyi źiṅ ji sñed pa de dag la sa gaṅ du rdul phra rab de dag bźag par
gyur pa’i saṅs rgyas kyi źiṅ de dag thams cad groṅ khyer gcig tu gyur te (2) brtcig pas
bskor nas ’og gi chu’i phuṅ po nas bzuṅ ste | srid pa’i rtse mo’i bar gyi groṅ khyer de dag
yuṅs ’bru mi rtsub pa ’ba’ źig gis yoṅs su gaṅ bar gyur na | rigs kyi bu ’di ji sñam du
sems | yuṅs ’bru de dag maṅ ṅam |gsol pa | bcom ldan ’das (3) de bźin gśegs pas ji ltar dpe
’di btsal ba ṅo mtshar to || bcom ldan ’das gaṅ dpe ’di thos nas dad par ’gyur ba’i sems
can de dag kyaṅ ṅo mtshar rmad du byuṅ ba’i chos daṅ ldan par ’gyur ro ||bcom ldan ’das kyis
bka’ stsal pa | rigs kyi bu de bźin gśegs (4) pa ni yuṅs ’bru de dag brgya phrag ’di sñed
cig ce’am | stoṅ phrag ’di sñed cig ce’am | brgya stoṅ phrag ’di sñed cig ce’am | dkrigs
pa daṅ | gtams pa daṅ | khyad phyin daṅ | mi ’khrugs pa phrag ’di sñed cig ce’am | saṅs
rgyas kyi źiṅ ’di sñed cig ce (5) ’am | saṅs rgyas kyi źiṅ brgya phrag ’di sñed cig ce’am
| saṅs rgyas kyi źiṅ stoṅ phrag ’di sñed cig ce’am | saṅs rgyas kyi źiṅ brgya stoṅ phrag
’di sñed cig yod do ||rigs kyi bu byaṅ chub ’dod pa la la źig gis saṅs rgyas kyi źiṅ de sñed
(6) rin po che sna bdun gyis rab tu bkaṅ ste | sbyin pa byin pa bas ji ltar skyes bu dam
pa dam pa’i chos yoṅs su ’dzin pa gaṅ yon tan gyi chos ’di lta bu la gnas pa de dag gis
de bźin gśegs pa gcig gis dam pa’i chos yoṅs su bzuṅ na ’di de bas bsod nams ches (7) maṅ
du skyed do ||yuṅs ’bru ji sñed pa de sñed kyi saṅs rgyas bcom ldan ’das rnams la gaṅ la la
źig gis bsti staṅ du byas | bla mar byas | ri mor byas te mchod pa byas gaṅ zab mo’i chos
la bzod pa de ni de bas bsod nams ches maṅ du skyed do ||yuṅs ’bru ji sñed pa (325a1) de
sñed kyi gtan pa med pa’i mchod sbyin byin pa bas | gaṅ gźan źig sems can thams cad la khoṅ
khro ba med pa’i sems kyis chos la rab tu dga’ źiṅ bzod pas gom pa bdun por na de bas de
bsod nams ches maṅ du skyed do ||yuṅs ’bru de dag ji sñed (2) ba de sñed du brgya byin daṅ
| tshaṅs pa daṅ | ’khor los sgyur ba’i rgyal po daṅ | byaṅ chub sems dpa’ sñed pa bas gźan
gaṅ gis ’dus byas thams cad mi rtag pa daṅ | sdug bsṅal bar rig ciṅ chos thams cad la
bdag med par rig la | mya ṅan las ’das (3) pa źi bar rig nas | sems can rnams la sñiṅ rje
chen po bskyed de | dkon mchog gsum gyi rigs rgyun mi ’chad pa’i phyir bla na med pa yaṅ dag
par rdzogs pa’i byaṅ chub tu sems bskyed na | de ni de bas ches bsod nams maṅ du skyed
do ||

de nas bcom ldan ’das la (4) byaṅ chub sems dpa’ nam mkha’ mdzod kyis ’di skad ces gsol to ||
bcom ldan ’das slad ma’i tshe slad ma’i dus na ci nas chos kyi rnam graṅs ’di ’dzam bu’i
gliṅ du spyod ciṅ rgyas par yaṅ ’gyur bar de bźin gśegs pas chos kyi rnam graṅs ’di byin
gyis brlab (5) tu gsol ||bcom ldan ’das kyis bka’ stsal pa | rigs kyi bu de’i phyir rgyal
po chen po bźi dgug pa’i tshig bśad par bya ste | dgug pa’i tshig de dag gis rgyal po chen
po bźi ’oṅs nas | chos kyi rnam graṅs ’di yun riṅ du gnas par bya ba daṅ | rgya cher (6)
rnam par dbye źiṅ rab tu bstan pa’i phyir brtson par ’gyur ro ||These are the words for summoning:
dhu dhu re258 | dhi dhi re259 | dhwa dza ba ti | dhwa dza a laṃ ka ra260 | a ba dwa
ni261 | śa me śa ma ba ti262 | śā nti mu khe263 | ni gra ha pa ra pa kśa264 | a no dha
ra265 | u ttwa ri bi (7) ga ma266 | sa ma pā tha267 | pā tha śu ddhi268 | pā tha a nu ga ma269
| pā tha śandhi270 | pra dzñā mu khe271 | ārya ku le272 | bhū ta ra kśe a me sa tsa273
| me ne sa tsa | ta ma sa tsa | ta ta ma sa tsa | bu ddha pā da274 | dha rma a nu sandhi275
|276 ārya ga na mu kham277 | ārya ni rgha ta ni278 | ru śta phra sā da ni279 | ī śwā ra
pa da lo ka (325b1) tsitti kri ta280 | a nu tā ga a ntu281 | i mandha rma sa ndhi | bi bha
tsa ntu ni rukta282 | ni rde śe pra ti ra kā ntu283 |284 dha rma dha ra ṇi |rigs kyi bu
’di dag ni rgyal po chen po bźi dgug pa’i tshig go ||de nas rgyal po chen po bźi ’jigs śiṅ
skrag ste spu ziṅ źes byed nas bcom ldan ’das ga la ba der (2) lhags te | bcom ldan ’das
kyi źabs la mgo bos phyag ’tshal nas | bcom ldan ’das la ’di skad ces gsol to ||bcom ldan
’das bdag cag rgyal po chen po bźi chos kyi rnam graṅs ’di bsruṅ ba daṅ | bskyab pa daṅ |
sba ba daṅ | yun riṅ du gnas par bgyi (3) ba daṅ | rjes su gzuṅ ba’i slad du gnas par bgyi’o
||gaṅ na chos kyi rnam graṅs ’di spyod pa der lha daṅ | klu daṅ | gnod sbyin daṅ | dri
za daṅ | lha ma yin daṅ | nam mkha’ ldiṅ daṅ | mi’am ci gaṅ dag chos ma lags pa ’tshal bar
’gyur ba de dag śin tu (4) tshar gcad par bgyi’o ||gaṅ dag chos ’tshal bar ’gyur ba de dag
gi sems rab tu dga’ bar bgyi’o ||chos smras ba de’i ’khor gyi dkyil ’khor yaṅ yoṅs su legs
par gźag par bgyi’o || tshig gi mtshams su tshig gi mtshams sbyor bar bgyi’o || spobs
(5) pa yaṅ stsal bar bgyi’o || dran pa daṅ | blo gros daṅ | rtogs pa daṅ | dga’ ba yaṅ ’phel
bar bgyi’o ||de skad ces gsol pa daṅ | bcom ldan ’das kyis rgyal po chen po de bźi la ’di
skad ces bskal stsal to || grogs po dag ’di lta ste | khyed ni (6) ṅa’i bu chos las skyes
pa chos kyis byuṅ ba ste | khyed rnams ṅa’i dam pa’i chos yoṅs su gzuṅ ba’i phyir spro
ba ston pa ni legs so legs so || khyed rnams chos kyi rgyu ’thun pa ’dis ’jig rten du ’jig
rten gyi bdag por ’gyur te | ’jig rten thams cad las yaṅ dag par (7) ’das nas ’phags pa’i
mya ṅan las ’da’ ba’i dbyiṅs su yoṅs su mya ṅan las ’da’ bar ’gyur ro ||

de nas yaṅ bcom ldan ’das kyis byaṅ chub sems dpa’ nam mkha’ mdzod la ’di skad ces bka’ stsal
to || rigs kyi bu lha’i dbaṅ po brgya byin dgug pa’i tshig bśad (326a1) par bya ste | rig
pa’i gsaṅ sṅags kyi tshig de dag gis lha’i dbaṅ po brgya byin chos kyi rnam graṅs ’di bsruṅ
ba daṅ | yun riṅ du gnas par bya ba’i phyir gnas par ’gyur ro || de la tshig ni ’di rnams
so ||’di lta ste | śu b+he | śu b+ha ma ti | śu b+ha byū he (2) du da re | da ri da du
ra ni | da me śa me | u pa śa me | khu be | u ga śa me | kha be | u ga kha ra | a so mu khe
| d+hā ra ṇi | a ra d+di | śu śru śe | sa hi te | a b+he de b+he da san+d+hi sau me sa
ma ba te sa ma ra smi | a śe | hu hu | he he | khu ru khu re | a na ti kra me | (3) de ba
rla k+śa sa he he ma hā b+ha ba b+ha sa bra me | ā gats+tsha du śa k+ro de ba nāṃ ma n+t+ra
| da śa śa ta na ya na | ba ra ma ku ta d+ha ra | yi śwa ra u ma ru t+ba b+ha na ni ba si
|rigs kyi bu ’di dag ni lha’i dbaṅ po brgya byin dgug pa’i tshig ste | dgug pa’i tshig gaṅ
gis lha’i dbaṅ po brgya byin bkug (4) nas | chos kyi rnam graṅs ’di yun riṅ du gnas par
bya ba’i phyir gnas par bya’o ||de nas lha’i dbaṅ po brgya byin chos kyi śugs kyis dga’ ba
skyes nas | sum cu rtsa gsum gnas kyi khaṅ pa thams cad rab tu g-yos bar byas te | g-yog
lha brgya stoṅ maṅ po daṅ | (5) bcom ldan ’das ga la ba der doṅ nas lhags te | bcom ldan
’das kyi źabs la mgo bos phyag ’tshal nas | bcom ldan ’das la ’di skad ces gsol to ||bcom
ldan ’das bdag ni lha’i dbaṅ po brgya byin te | sum cu rtsa gsum pa’i lha la dbaṅ bgyid de
| (6) g-yog lha’i tshogs daṅ | chos kyi rnam graṅs ’di ’dzam bu’i gliṅ du rgyas par bgyi
ba’i slad du nan tan du bgyi’o ||chos smra ba de dag daṅ mdo sde ’di ’chaṅ ba de dag la ji
ltar mi gnod pa daṅ | dga’ ba daṅ | mchog tu dga’ ba daṅ | mos pa rñed ciṅ chos kyi (7) rgyan
gyis brgyan te | chos kyi rnam graṅs ’di groṅ daṅ | groṅ khyer daṅ | groṅ rdal daṅ |
yul ’khor daṅ | rgyal po’i pho braṅ du źugs nas rab tu ’chad par ’gyur ba de ltar chos kyis
bsruṅ ba daṅ | bskyab pa daṅ | sba bar bgyi’o ||bcom ldan ’das bdag (326b1) cag chos mñan
pa’i slad du chos smra ba de dag gi gan du mchi bar bgyi’o ||khro źiṅ gśe yaṅ daṅ du blaṅ
bar bgyi’o ||bdud bar chad bgyid pa’i gnod pa thams cad las kyaṅ bsruṅ ba daṅ | bskyab pa
daṅ | sba bar bgyi’o ||bcom ldan ’das kyis bka’ stsal pa | kau śi ka ji (2) lta bur khyod
lha’i dbaṅ po thob pas chos kyi dbaṅ por źugs nas | ṅa daṅ saṅs rgyas thams cad kyi dam
pa’i chos yoṅs su gzuṅ ba’i phyir seṅ ge’i sgra sgrogs pa legs so legs so ||de ci’i phyir
źe na | kau śi ka de bźin gśegs pa gcig gi dam pa’i chos yoṅs su (3) bzuṅ na ’das pa daṅ |
ma ’oṅs pa daṅ | da ltar byuṅ ba’i saṅs rgyas bcom ldan ’das rnams kyi dam pa’i chos yoṅs
su bzuṅ ba yin no ||

de’i tshe bcom ldan ’das kyis yaṅ byaṅ chub sems dpa’ nam mkha’ mdzod la bka’ stsal pa | de
la rigs kyi bu mi mjed kyi bdag (4) po tshaṅs pa dgug pa’i tshig bśad kyis | dgug pa’i tshig
gaṅ dag gis mi mjed kyi bdag po tshaṅs pa chen po chos kyi rnam graṅs ’di bsruṅ ba’i phyir
gnas par ’gyur ba ñon cig | de la dgug pa’i tshig ni ’di rnams so ||’di lta ste | mai
tre | śu bha mai tre | dha rma mai tre | (5) maitrya | nu sa hi te sa mai tre | sandhi mai
tre | a nu ga ma mai tre | a nu ga kṣa mai tre | a nuttā ra mai tre | sa tra mai tre | dha
rma mai tre | a nu gra ha mai tre | a pra ti sā ri mai tre | u la lo ka na mai tre | bi
lo ka na mai tre | bi lo ka na mai tre | be bhyaḥ anu ga ma na mai tre | bu ddha a dhi ṣṭhā
na mai tre | (6) a nu rā ga kśa mai tre | a nu rā ga kha śa mai tre | dha rma pra ti sā
ra ṇa mai tre | mo kha śa mai tre | o no o no nu roṃ dhe | bi ro dha mai tre | o to mo mai
tre | bra hma ba tha mai tre | dhya na a laṅka ra mai tre | ta sya a nu sa ndhi kā ru ṇa
mai tre | ta sya a nu sa ndhi mu ti ta mai tre | ta sya sa nu sanddhi | u be kā mai tre |
bra hma ba (7) tha a nu ga ma na mai tre | tsitta ūtstsa la lya mai tre | a nu sā ra ṇa mai
tre | ni sti ra ṅa mai te | sarba ta a nu ga na ma na mai tre | ā gatstsha tu bra hma |
ud pri jya | dā na su khe na | byu tti stha swa ma d+he | ni tra ma ma hā bi ma nā da | bya
ba lo kā ya | dza mbu dwī ba na ku ru śā dha rmma ra kśā na | mā ti kra ma bu ddha (327a1)
dhi ṣṭhā nauṃ |nam mkha’ mdzod ’di dag ni mi mjed kyi bdag po tshaṅs pa dgug pa’i tshig
go ||de nas mi mjed kyi bdag pa tshaṅs pa tshaṅs pa’i ’jig rten na ’dug pa saṅs rgyas kyis
byin gyis brlabs pa’i rig pa’i gsaṅ sṅags byams pa’i tshig ’di dag saṅs (2) rgyas kyi mthus
lha’i rna ba’i khams kyis thos te | thos nas kyaṅ tshaṅs pa brgya stoṅ phrag drug cu rtsa
brgyad daṅ lhan cig tu bcom ldan ’di ga la ba der doṅ ste lhags nas | bcom ldan ’das kyi
źabs la mgo bos phyag ’tshal te phyogs gcig tu ’dug go ||phyogs gcig tu (3) ’dug nas mi
mjed kyi bdag po tshaṅs pas bcom ldan ’das la ’di skad ces gsol to || bcom ldan ’das bdag
cag de bźin gśegs pa’i byin gyi rlabs kyis byin gyis brlabs pas bdag byams pa daṅ sñiṅ rjer
ldan te | chos kyi rnam graṅs ’di bsruṅ ba’i slad du nan tan du (4) bgyi’o ||gaṅ chos smra
ba de dag ’di lta bu’i saṅs rgyas kyi chos sdud ciṅ mdo sde ’di ’dzin pa daṅ | ’chaṅ ba
daṅ | klog pa daṅ | ’chad pa daṅ | tha na glegs pa ma la bris te ’chaṅ ba de dag dgon par
mchis sam | lam gol bar mchis sam | groṅ daṅ | groṅ khyer (5) ram | groṅ rdal du mchis sam
| yul ’khor ram | rgyal po’i pho braṅ ’khor du ’mchis kyaṅ ruṅ | chos kyi gtam bgyid kyag
ruṅ ste | chos kyi rnam graṅs ’di rgya cher ’chad na bsam par bgyi’o || bsruṅ ba daṅ |
bskyab pa daṅ | sba bar bgyi’o || de dag la spro ba stsal (6) bar bgyi’o || stobs yoṅs su
rdzogs par bgyi’o || dran pa bsgrub par bgyi’o || blo gros yoṅs su gzuṅ bar bgyi’o || rtogs
pa’i rjes su ’jug par bgyi’o || spobs pa stsal bar bgyi’o || ma dad pa rnams dad par bgyi’o
|| dad pa rnams bsgral bar bgyi’o || bcom (7) ldan ’das ji ltar de bźin gśegs pa’i chos
kyi tshul bdag cag gis yoṅs su bzuṅ ste rgya cher ’gyur ba de ltar bgyi’o ||de skad ces
gsol pa daṅ | bcom ldan ’das kyis mi mjed kyi bdag pa tshaṅs pa la ’di skad ces bka’ stsal
to || legs so legs so || tshaṅs (327b1) pa dam pa’i chos yoṅs su bzuṅ bas de bźin gśegs pa
khyod la rjes su yi raṅ ṅo ||ji ltar ṅas da ltar bskor ba bźin du tshaṅs pa khyod kyis kyaṅ
riṅ por mi thogs par chos kyi ’khor lo rab tu bskor bar ’gyur ro ||ji ltar khyod kyis
da ltar ṅa’i dam pa’i chos yoṅs su bzuṅ ba de bźin (2) du tshaṅs pa gźan dag kyaṅ khyod kyi
dam pa’i chos ’dzin par ’gyur ro ||

de’i tshe bcom ldan ’das kyis byaṅ chub sems dpa’ sems dpa’ chen po byams pa la bka’ stsal pa
| byams pa ji tsam du gzuṅs ba daṅ | bcaṅ ba daṅ | bklag pa daṅ | gźan dag la yaṅ rgya cher
yaṅ dag par (3) rab tu bstan par bya ba daṅ | de bźin gśegs pa la byas pa gzo źiṅ byas
pa śes pa bskyed pa daṅ | bdag gi bsam pa yoṅs su rdzogs par bya ba daṅ | sems can rnams
kyi dge ba’i rtsa ba rgyas pa rnam par dag par bya ba daṅ | byaṅ chub sems dpa’ rnams chos
snaṅ ba thob par (4) bya ba daṅ | bdud thams cad tshar gcad pa daṅ | mu stegs can thams cad
gźom pa daṅ | don dam pa’i chos yoṅs su gzuṅs ba daṅ | dkon mchog gsum gyi rigs mi chad
par bya ba’i phyir bskal pa bye ba phrag graṅs med par yaṅ dag par bsgrubs pa’i bla na med
pa yaṅ dag (5) par rdzogs pa’i byaṅ chub ’di khyod la yoṅs su gtad do ||de skad ces bka’
stsal pa daṅ | bcom ldan ’das la byaṅ chub sems dpa’ byams pas ’di skad ces gsol to || bcom
ldan ’das bdag gis de bźin gśegs pa yoṅs su mya ṅan las ’das pa’i slad du bla na med pa’i
(6) chos dkon mchog gi mdzod ’di bsruṅ bar bgyi’o ||de ci’i slad du źe na | bcom ldan ’das
’di ni bdag daṅ | ’das pa daṅ | ma ’oṅs pa daṅ | da ltar byuṅ ba’i saṅs rgyas bcom ldan
’das rnams kyi dam pa’i chos lags so ||bcom ldan ’das bdag dga’ ldan gyi gnas na (7) mchis
te | ’di lta bu’i mdo sde dag kun du bsruṅ ba daṅ | yoṅs su gzuṅ ba daṅ | yun riṅ du gnas
par bgyi ba’i slad du nan tan bgyi’o ||bcom ldan ’das slad ma’i tshe slad ma’i dus na ’di
lta bu’i mdo sde dam pa su’i rna bar grag par ’gyur ba daṅ | thos nas ’dzin pa daṅ | (328a1)
’chaṅ ba daṅ | klog pa daṅ | gźan dag la yaṅ rgya cher rab tu ston ciṅ bdag ñid kyaṅ
sbyor bar bgyid pa de ni bcom ldan ’das byaṅ chub sems dpa’ byams pa’i byin gyi rlabs su
rig bar bgyi’o ||bcom ldan ’das de’i tshe bdud kyi phyogs kyaṅ g-yos par gyur (2) te | ’on
kyaṅ dge ba’i rtsa ba gaṅ gis bdag gi spu’i khuṅ bu re re grub pa de la stoṅ gsum gyi stoṅ
chen po’i ’jig rten gyi khams kyi sems can de dag thams cad bdud sdig can du gyur kyaṅ |
de dag bdag gi spu’i bu ga gcig gis yoṅs su bzuṅ ba’i dge ba’i rtsa ba’i brgya’i char (3)
yaṅ ñe bar mi mchi ba nas dpe’i bar du yaṅ ñe bar mi mchi’o ||bcom ldan ’das bdag gi bsod
nams kyi stobs daṅ | ye śes kyi stobs kyis bdud kyi dkyil ’khor thams cad rab tu pham par
bgyis la | de bźin gśegs pas bskal pa bye ba graṅs ma mchis par (4) yaṅ dag par bsgrubs pa’i
byaṅ chub ’di bsruṅ bar bgyi’o ||bcom ldan ’das kyis bka’ stsal pa | byams pa legs so
legs so || byams pa bźi po ’di dag ni byaṅ chub sems dpa’i las te | bźi gaṅ źe na | ’di lta
ste bdud daṅ | ñon moṅs pa thams (5) cad tshar gcad pa daṅ | phas kyi rgol ba thams cad
chos daṅ ’thun bas zil gyis mnan pa daṅ | sems can yoṅs su smin par bya ba daṅ | dam pa’i
chos yoṅs su gzuṅ ba ste | byams pa bźi po de dag ni byaṅ chub sems dpa’i las so ||las bźi
po de dag (6) las gcig gis yoṅs su bsdus so || gcig po gaṅ źe na | ’di lta ste | dam pa’i
chos yoṅs su ’dzin pa’o ||

de’i tshe bcom ldan ’das kyis gnas brtan ’od sruṅ chen po daṅ | tshe daṅ ldan pa kun dga’ bo
la bka’ stsal pa | ’od sruṅ daṅ kun dga’ bo ji tsam du (7) gzuṅ ba daṅ | bcaṅ ba daṅ | bklag
pa daṅ | gźan dag la yaṅ rgya cher yaṅ dag par rab tu bstan par bya ba’i phyir bla na
med pa yaṅ dag par rdzogs pa’i byaṅ chub ’di yoṅs su gtad do ||’od sruṅ chen pos gsol pa |
bcom ldan ’das bdag gis mthu daṅ | stobs (328b1) daṅ nus pa ji lta ba bźin du de bźin gśegs
pa’i byaṅ chub ’di yoṅs su gzuṅ bar bgyi’o ||kun dga’ bos gsol pa | bcom ldan ’das chos
kyi rnam graṅs ’di bdag cag gis gzuṅ lags te | de bźin gśegs pa’i byin gyi rlabs kyis bdag
gis yaṅs śiṅ rgyas par (2) bgyi’o ||

de nas bcom ldan ’das la byaṅ chub sems dpa’ sems dpa’ chen po bsod nams gyis brgyan pas ’di
skad ces gsol to ||bcom ldan ’das rigs kyi bu’am | rigs kyi bu mo gaṅ ’di lta bu’i mdo sde
de bźin gśegs pas gsuṅs pa zab mo zab mor snaṅ ba rgyu ba (3) chad pa | ṅes pa’i don mthoṅ
bar dka’ ba | rtogs par dka’ ba | don dam pa stoṅ pa nid daṅ ldan pa | tshul khrims kyi
rgyan gyis brgyan pa | dran pa daṅ | tiṅ ṅe ’dzin daṅ | ṅes par rtogs pa daṅ | yid rab tu
dga’ bar byed pa | śes rab kyi ’od snaṅ bar byed pa | rnam par (4) grol ba ṅes par ston pa
| źi ba | ma gos pa | mkhas śiṅ rtogs pa rnams kyis rig par bya ba | saṅs rgyas thams cad
kyis bstod ciṅ bsṅags pa | gzuṅs daṅ | mdo sde’i rgyal po’i phyag rgyas btab pa | thogs
pa med pa’i spobs pa ’dzin pa daṅ | dran pa daṅ blo gros daṅ | (5) rtogs pa daṅ | mos pa rnam
par ’phel ba | bdud daṅ phas kyi rgol ba thams cad kyis mi non pa | tshul khrims ’chal
ba rnams spa ’goṅ ba | sbyaṅs pa’i yon tan daṅ | yo byad bsñuṅ ba daṅ | sdom pa tshar phyin
pa daṅ | gtoṅ ba’i yon tan gyi chos la rab tu gnas pa | yon (6) tan gyi chos mtha’ yas
pa las ṅes par byuṅ ba | saṅs rgyas thams cad kyi chos daṅ ye śes ’di ’dzin tam | len tam
| ’chaṅ ṅam | klog gam | kun chub par byed dam | gźan dag la yaṅ rgya cher yaṅ dag par rab
tu ston tam | yi ger ’dri ’am | yi ge ’drir ’jug (7) gam | tshig tu ’don tam | sems sam |
rtog gam | tshul bźin ṅes par sems sam | nan tan la gnas pa de dag bsod nams ji tsam źig
skyed par ’gyur |de nas bcom ldan ’das kyis byaṅ chub sems dpa’ bsod nams kyis brgyan pa la
slar tshigs su bcad pa ’di (329a1) dag gsuṅs so ||

phyogs bcu rgya cher dpag tu med pa yi || źiṅ rnams saṅs rgyas spyan gyis gaṅ gzigs pa ||de
dag thams cad rin chen rab bkaṅ ste || byaṅ chub sems dpas sbyin pa byin pa bas ||gaṅ gis
saṅs rgyas maṅ pos bśad pa yi || (2) mdo ’di ’dra ba rab bzaṅ ma gos pa ||’chaṅ ṅam klog gam
gźan la ston byed pa || de yi bsod nams de ni ches mchog go ||me tog dri źim byug pa gdugs
rnams daṅ || ba dan rgyal mtshan lda ldi gos rnams kyis ||źiṅ de thams cad yoṅs su gaṅ
byas nas || byaṅ chub (3) sems dpas saṅs rgyas mchod pa bas ||bde gśegs bstan pa dam chos
rab ’jig źiṅ || ’gag pa’i tshe na gaṅ źig bag yod pa ||dam pa’i chos ni yoṅs su ’dzin byed
pa || de yi bsod nams de ni tshe mchog go ||phyogs bcu dag na rgya mtsho gaṅ yod pa || de
dag (4) ’bru mar dri źi ma rab bkaṅ ste ||sñiṅ po ri rab tshad tsam byas nas su || rgyal
ba’i mchod rten me mar bus pa bas ||gaṅ gis chos sgron ’di ni rab ’jig tshe || ’jig rten
’di dag mu na pas bsgribs śes nas ||rgyal bas gsuṅs pa’i chos ’di ’dzin byed na || de yi bsod
nams (5) de ni ches mchog go ||saṅs rgyas kyi ni byaṅ chub mchog tshol źiṅ || źiṅ rnams
bye bar ’dren pa gaṅ mthoṅ ba ||de dag la ni bskal pa bye maṅ du || lha rdzas ’du byed yid
’oṅ mchod pa bas ||gaṅ źig saṅs rgyas byas pa gzo ba daṅ || dkon mchog gsum ni rjes su
gzuṅ ba (6) daṅ ||chos ’di la ni sems can gzuṅ ba’i phyir || dam chos ’dzin pa de ni ches
mchog go ||ji ltar mgon po rnams kyi chos ’dzin ltar || sems can gaṅ ṅas saṅs rgyas spyan
gyis gzigs ||de dag gaṅ gis brgya byin tshaṅs par bkod || de yi bsod nams de sñed (7) mi ’phel
lo ||sems can de kun dgra bcom bkod pa daṅ || raṅ rgyal theg par rab tu bkod pa bas ||gaṅ
źig byaṅ chub tu ni sems bskyed nas || dam chos ’dzin pa de ni khyad par ’phags ||gal
te bsod nams de la gzugs yod na || phyogs bcu’i źiṅ rnams thams (329b1) cad gaṅ bar ’gyur
||skyes bu khyu mchog ye śes ma gtogs par || bsod nams de yi snod ni yod ma yin ||ji ltar
bskal pa bye ba stoṅ brjod kyaṅ || saṅs rgyas ye śes mtha’ yod ma yin ltar ||de bźin gśegs
kyi dam chos ’dzin pa yi || bsod nams de yaṅ tshad (2) yod ma yin no ||

de nas byaṅ chub sems dpa’ bsod nams kyis brgyan pas bcom ldan ’das las dam pa’i chos yoṅs su
’dzin pa’i bsod nams bśad pa ’di thos nas tshim źiṅ mgu la yi raṅs te rab tu dga’ nas |
dga’ ba daṅ yid bde bskyes te | bcom ldan ’das (3) la ’di skad ces gsol to ||bcom ldan ’das
byaṅ chub sems dpa’ gaṅ dag dam pa’i chos yoṅs su ’dzin pa la brtson par mi bgyid pa de
dag ni bdud kyis byin gyis brlabs pa lags so ||bcom ldan ’das gaṅ dag dam pa’i chos yoṅs su
’dzin pa daṅ bral ba’i dge ba’i rtsa ba (4) gźan thams cad ni bdag la yuṅs ’bru tsam du
gda’o ||dam pa’i chos yoṅs su ’dzin pa’i dge ba’i rtsa ba ni phyogs bcu’i nam mkha’i khams
ji lta ba bźin du bdag ’du śes gnas par gyur to ||bcom ldan ’das ’di ltar bdag sems can thams
cad la bde bar ’tshal ba’i slad (5) du lus daṅ srog kyaṅ bor te | bde ba thams cad mi
’tshal bar dam pa’i chos yoṅs su bzuṅ ba’i slad du go cha bgo bar bgyi’o ||chos kyi rnam
graṅs ’di bśad ba na byaṅ chub sems dpa’ nam mkha’ mdzod kyi bsod nams kyi rnam par smin pa’i
rgyu ’thun pas phyogs bcu’i saṅs rgyas kyi (6) źiṅ dpag tu med pa nas | byaṅ chub sems
dpa’ nam mkha’ mdzod daṅ blo mñam pa’i byaṅ chub sems dpa’ rnams kyis chos kyi rnam graṅs
’di la mchod pa bya ba’i phyir nam mkha’i dkyil nas me tog gi char mṅon par rab tu phab po
||bar snaṅ las kyaṅ sgra ’di skad ces byaṅ chub sems (7) dpa’ sems dpa’ chen po nam mkha’
mdzod kyis ’dus pa chen po’i le’u ’di brgyan te yoṅs su gzuṅ ba’i bar du saṅs rgyas kyi
bya ba byas so ||byaṅ chub kyi sems daṅ ma bral ba’i sems can gaṅ dag chos kyi rnam graṅs
’di ’dzin par ’gyur ba de dag kyaṅ de bźin du dam pa’i chos rgyan (330a1) par byed par ’gyur
ro ||de nas bcom ldan ’das kyis de’i tshe sku las ’di lta bu’i ’od rab tu btaṅ bas ’od
des phyogs bcu’i saṅs rgyas kyi źiṅ thams cad rgyas par gaṅ bar gyur to ||chos kyi rnam graṅs
’di’i thog ma daṅ | bar ma daṅ | tha ma bśad pa na sems can dpag tu med (2) graṅs med
pa ni byaṅ chub tu sems skyes so || sems can dpag tu med graṅs med pa dag ni bzod pa thob
par gyur to ||sems can la la dag ni sems rnam par grol lo || la la dag ni chos kyi mig rnam
par dag go || la la dag ni ’dod chags daṅ bral brñed do || la la dag ni lha daṅ mi’i phun
(3) sum tshogs pa yoṅs su bzuṅ bar gyur te | saṅs rgyas gźan dag la yaṅ lta ba’i phyir rgyu
bsags par yaṅ gyur to || de dag thams cad la yaṅ bcom ldan ’das rjes su thugs raṅ ṅo ||bcom
ldan ’das kyis de skad ces bka’ stsal nas | byaṅ chub sems dpa’ sems dpa’ chen po nam
(4) mkha’ mdzod daṅ | byaṅ chub sems dpa’ sems dpa’ chen po byams pa daṅ | byaṅ chub sems
dpa’ ltad mo can daṅ | byaṅ chub sems dpa’ lag na rin po che daṅ | byaṅ chub sems dpa’ rin
chen dpal daṅ | byaṅ chub sems dpa’ yon tan rgyal po’i ’od daṅ | byaṅ chub sems dpa’ (5)
bsod nams kyis brgyan pa daṅ | byaṅ chub sems dpa’ ṅan soṅ spoṅ ba daṅ | byaṅ chub sems
dpa’ chos kyi rgyal po daṅ | tshe daṅ ldan pa śā ri’i bu daṅ | tshe daṅ ldan pa ’od sruṅ chen
po daṅ | tshe daṅ ldan pa kun dga’ bo daṅ | mi mjed kyi bdag po tshaṅs pa daṅ | lha’i
dbaṅ po brgya byin daṅ | (6) rgyal po chen po bźi daṅ | dge sloṅ de dag daṅ | byaṅ chub sems
dpa’ de dag daṅ | thams cad daṅ pa’i ’khor de daṅ | lha daṅ | mi daṅ | lha ma yin daṅ |
dri zar bcas pa’i ’jig rten yi raṅs te bcom ldan ’das kyis gsuṅs pa la mṅon par bstod do
||

|| ’dus pa chen po’i le’u las ’phags (7) ba nam mkha’ mdzod kyis źus pa źes bya ba theg pa chen
po’i mdo rdzogs so |||| rgya gar gyi mkhan po bi dza ya śī la daṅ | śī len dra bo dhi
daṅ | źu chen gyi lo tstsha ba ban de ye śes sdes bsgyur te skad gsar chad kyis kyaṅ bcos
nas gtan la phab pa ||

