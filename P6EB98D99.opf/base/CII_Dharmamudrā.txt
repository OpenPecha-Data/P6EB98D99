nam mkha’i dkyil du mṅon par ’phags nas || de bźin gśegs pa de la chos ñan te | de (6) bźin
gśegs pa de yaṅ nam mkha’i dkyil yoṅs su dag pa źes bya ba’i chos kyi phyag rgya yaṅ dag par
rab tu ston to ||śā ri’i bu bkod pa chen po’i ’jig rten gyi khams de na | gaṅ byaṅ chub
sems dpa’ de dag gi khaṅ pa brtsegs pa’i yoṅs su loṅs spyod pa de ni bskal (7) par yaṅ brjod
mi nus so ||śā ri’i bu khyod kyis ṅa’i seṅ ge’i khri ’di mthoṅ ṅam | gsol pa | bcom ldan
’das mthoṅ ṅo ||bcom ldan ’das kyis bka’ stsal pa | śā ri’i bu bcom ldan ’das de bźin gśegs
pa rin po che bkod pa gcig pa de’i seṅ ge’i (245b1) khri yaṅ ’di ’dra ste | de la bcom
ldan ’das de bźugs nas | byaṅ chub sems dpa’ de dag la rnam pa sum cu rtsa gñis la ’jug
pa | nam mkha’i dkyil yoṅs su dag pa’i chos kyi phyag rgya yaṅ dag par rab tu ston to ||rnam
pa sum cu rtsa gñis la ’jug pa nam (2) mkha’i dkyil yoṅs su dag pa’i chos kyi phyag rgya
de gaṅ źe na |’di lta ste | dṅos po med pas chos thams cad yod pa daṅ med pa daṅ bral ba
daṅ |rnam par rig pa’i mtshan ñid pas chos thams cad dṅos po med pa daṅ |snaṅ bar gyur pa
med pas chos thams cad (3) rnam par rig pa med pa daṅ |rgyu daṅ dmigs pa med pas chos thams
cad snaṅ bar gyur pa med pa daṅ |ñe bar źi ba’i mtshan ñid pas chos thams cad dmigs pa
med pa daṅ |gñis su med pas chos thas cad ñe bar źi ba daṅ |so so tha dad pa med pas chos
(4) thams cad gñis su med pa daṅ |tshul gcig la źugs pas chos thams cad tha dad pa med pa
daṅ |ṅo bo ñid kyi mtshan ñid daṅ bral bas chos thams cad tshul gcig pa daṅ |dus gsum las
yaṅ dag par ’das pas chos thams cad ṅo bo nid med pa daṅ |thams (5) cad la mi gnas pas chos
thams cad nam mkha’i dkyil daṅthams cad du mi snaṅ bas chos thams cad mi gnas pa’i sgo daṅ
|yul gyi lam las yaṅ dag par ’das pas chos thams cad snaṅ ba med pa daṅ |naṅ daṅ phyi’i
rnam par dag pas chos thams cad (6) yul med pa daṅ |raṅ bźin gyis kun nas ñon moṅs pa can
ma yin pas chos thams cad rnam par dag pa daṅ |ṅo bo ñid kyis ñe bar źi bas chos thams cad
raṅ bźin gyis yoṅs su dag pa daṅ |sems daṅ yid daṅ rnam par śes pa med pas chos thams (7)
cad ne bar źi ba daṅ |gzod ma nas ma byuṅ bas chos thams cad mtshan ñid med pa daṅ |ṅa’i
ba med ciṅ yoṅs su ’dzin pa med pas chos thams cad gzod ma nas ma byuṅ ba daṅ |bdag po med
pas chos thams cad ṅa’i ba med ciṅ yoṅs su ’dzin pa med pa daṅraṅ (246a) (246a1) bźin gyis
bdag med pas chos thams cad bdag po med pa daṅ |gzod ma nas rnam par dag pas chos thams
cad raṅ bźin gyis bdag med pa daṅ |ldog pa med pas chos thams cad gzod ma nas rnam par dag
pa daṅ |sgyu ma’i mtshan ñid kyis (2) raṅ bźin pas chos thams cad ldog pa med pa daṅ |dṅos
po med pas chos thams cad sgyu ma lta bu daṅ |mṅon par ’du mi byed pa’i mtshan ñid pas
chos thams cad dṅos po med pa daṅ |sems daṅ lus dben pas chos thams cad mṅon par ’dus ma byas
pa daṅ |(3) mtshan ñid med ciṅ mtshan ñid kyi gźi’i mtshan ñid med pas chos thams cad
dben pa’i mtshan ñid daṅ |raṅ gi mtshan ñid las ma g-yos pas chos thams cad mtshan ñid med
pa daṅ |gnas dmigs su med pas chos thams cad ma gyos pa daṅ |dmigs pa (4) med pa’i mtha’
la rab tu gnas pas chos thams cad gnas med pa daṅ |kun gźi med pas chos thams cad dmigs pa
med pa daṅ |kun gźi daṅ bral bas chos thams cad kun gźi med pa ste |śā ri’i bu de ltar de
bźin gśegs pa rin po che bkod pa gcig pa de (5) byaṅ chub sems dpa’ de dag la rnam pa sum
cu rtsa gñis la ’jug pa nam mkha’i dkyil yoṅs su dag pa’i chos kyi phyag rgya yaṅ dag par
rab tu ston te | de thos pas kyaṅ byaṅ chub sems dpa’ tshad med pa dag mṅon par śes pa rnam
par dag pas rnam par śes pa la bzod (6) pa chos thams cad la dbaṅ byed pa rjes su ’thob
po ||

