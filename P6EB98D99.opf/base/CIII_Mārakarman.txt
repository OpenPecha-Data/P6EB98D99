yaṅ (5) des bdud kyi las rnams bcom pa yin te | des bdud kyi las rnams bcom pa gaṅ źe na |gaṅ
dag gis byaṅ chub sems dpa’ la bdud kyis glags mi rñed pa ste |theg pa dman pa ’dod pa bdud
kyi las daṅ |byaṅ chub kyi sems mi sruṅ ba bdud kyi las daṅ |sems can tha (6) dad par
sbyin pa bdud kyi las daṅ |skye ba la gnas pa’i tshul khrims bdud kyi las daṅ |de bźin du
sbyar te | gzugs su bsṅos pa’i bzod pa daṅ |’jig rten gyi bya ba la brtson pa’i brtson ’grus
daṅ |de la chags śiṅ ro myoṅ ba’i bsam gtan daṅ |śes rab kyi chos ṅan pa (7) la smod pa
bdud kyi las daṅ |’khor bas yoṅs su skyo ba bdud kyi las daṅ |dge ba’i rtsa ba yoṅs su mi
sṅo ba bdud kyi las daṅ |ñon moṅs pa la mi smod pa bdud kyi las daṅ |ltuṅ ba ’chab pa bdud
kyi las daṅ |byaṅ chub sems dpa’ la sdaṅ ba bdud kyi las daṅ |dam pa’i chos spoṅ ba bdud
kyi las daṅ |byams pa rgyun gcod pa bdud kyi las daṅ |pha rol tu phyin pa rnams yoṅs su mi
tshol ba bdud kyi las daṅ |dam pa’i chos mñan par mi ’dod pa bdud kyi las daṅ |chos la slob
dpon gyi dpe mkhyud byed pa bdud kyi las daṅ |(2) zaṅ ziṅ daṅ ’brel bar chos ston pa bdud
kyi las daṅ |thabs daṅ bral bas sems can yoṅs su smin par byed pa bdud kyi las daṅ |bsdu
ba’i dṅos po ’dor ba bdud kyi las daṅ |tshul khrims ’tshal pa rnams la khoṅ khro ba bdud
kyi las daṅ |tshul khrims daṅ ldan (3) pa rnams la mi gus pa bdud kyi las daṅ |ñan thos
kyi bslab pa’i rjes su ’thun pa bdud kyi las daṅ |raṅ saṅs rgyas kyi theg pa can gyi rjes
su ’jug pa bdud kyi las daṅ |dus ma yin par bsgrub pa ’dod pa bdud kyi las daṅ ||sñiṅ rje
chen po bor nas rigs la rtog pa bdud (4) kyi las daṅ |’dus ma byas ’dod pa bdud kyi las daṅ
|’dus byas la smod pa bdud kyi las daṅ |sems sems can gyi ci bya’o cog la g-yel ba bdud
kyi las daṅ |ṅa rgyal la gnas śiṅ mi ’dud pa daṅ |lce gñis smra ba daṅ |g-yo sgyu daṅ ldan
pa daṅ |bcos ma la dga’ ba (5) daṅ |mi draṅ ba daṅ |rtsub ciṅ brlaṅ ba daṅ |sdig pa la mi
smod pa daṅ |chos kyi druṅs ’byin pa daṅ |thos pa cuṅ zad tsam gyis chog par ’dzin pa daṅ
|chos ma yin pa don du gñer ba daṅ |chos ma yin pa ’dod pa daṅ |sgrib pa daṅ | chod pa daṅ
| kun nas ldaṅ ba rnam par mi (6) gnon pa bdud kyi las daṅ |sems kyi dri ma mi rtog pa bdud
kyi las daṅ |dge sbyoṅ gi dri ma la mi mdzed pa bdud kyi las te |rigs kyi bu ji tsam du
mi dge ba’i chos la ’jug pa daṅ | dge ba’i chos ’dor ba de thams cad ni bdud kyi las so
||

