nam mkha’ ’dra ba’i (2) yid rnams kyi || thams cad chos kyi tshul gaṅ yin ||de la ’jug pa’i
rab bstan gyis || khyed cag mthar gyis mñan par gyis ||nam mkha’ la ni mtho ba med || dma’
ba’aṅ yod pa ma yin te ||gaṅ gi chos ñid mtho dma’ med || de la ’dud pa ga la yod ||nam mkha’
(3) la ni skye ba med || ’gog pa dag kyaṅ mi dmigs so ||ma skyes pa yi chos rnams la
|| de la rnam par rtog pa med ||nam mkha’ la ni bri ba med || gaṅ ba dag kyaṅ mi dmigs so
||chos rnams gaṅ med bri med de || nam mkha’ daṅ ni mtshuṅs mñam mo ||nam mkha’ la ni (4)
mun pa med || de ni de yis sñon mi smoṅs1 ||sems kyi raṅ bźin ’od gsal bas || de pas nams
kyaṅ sñon smoṅs med ||ñi zla yi ni ’od zer gyis || nam mkha’ dga’ bar mi ’gyur te ||nam mkha’
’dra ba’i sems rnams kyaṅ || gaṅ la’aṅ dga’ bar ’gyur ba (5) med ||mduṅ thuṅ rtse gñis
’bab pas kyaṅ || nam mkha’ la ni ñon moṅs med ||de bźin sdug bsṅal sgo kun gyis || rgyal
ba’i sras ni ñon mi moṅs ||bdud rtsi dus kyi char pa yis || nam mkha’ la ni dga’ ’gyur med
||rñed daṅ bsti staṅ thams cad kyis || (6) byaṅ chub sems dpa’ dga’ mi byed ||bstod pa daṅ
ni smad pa la || nam mkha’ yoṅs su mi rtog ste ||de bźin bde daṅ sdug bsṅal la || byaṅ chub
sems dpa’ brtan mi g-yo ||sa dag g-yos par gyur kyaṅ ni || nam mkha’ nam yaṅ g-yo ba min
||’jig (7) rten ’di dag g-yo ’khrug kyaṅ || byaṅ chub sems dpa’ ’khrug pa med ||bsreg pa’i
bskal pa ’byug ba na || ji ltar nam mkha’ mi ’tshig pa ||de bźin ñon moṅs thams cad kyis
|| byaṅ chub sems dpa’ brtan mi gduṅ ||skye ba med ciṅ ’dul ba’aṅ med || (288a1) ji ltar
nam mkha’ gnas pa bźin ||chos rnams ’gro med ’oṅ ba’aṅ med || chos kyi dbyiṅs la de dag
gnas ||gzugs su snaṅ ba ji sñed pa || nam mkha’ las ni thams cad ’byuṅ ||chos su snaṅ ba ji
sñed pa || de dag chos kyi dbyiṅs las ’byuṅ ||mtshan (2) ma med ciṅ gzugs med pa || nam
mkha’ bltar yod ma yin te ||de ltar sems rnams rab śes na || nam mkha’ daṅ yaṅ mtshuṅs mñam
mo ||miṅ tsam pa ni nam mkha’ ste || de la kha dog dbyibs kyaṅ med ||sems daṅ yid daṅ rnam
śes kyaṅ || miṅ gis yoṅs su (3) bstan pa’o ||ji ltar nam mkha’ mtha’ med ciṅ || thams cad
du yaṅ gzuṅ du med ||de bźin ye śes mthu chen yaṅ || nam mkha’ daṅ ni mñam źiṅ mtshuṅs
||sems can nam mkhar ’gro mod kyi || de la ’gro ba’i rjes kyaṅ med ||sems can byaṅ chub phyir
spyod kyaṅ || (4) de ni spyod pa’i mtshan ma min ||ji ltar sṅon gyi mtha’ yi lus || nam
mkha’ daṅ ni mtshuṅs ’dra ba ||de bźin phuṅ po’i ṅo bo ñid || nam mkha’ daṅ ni mñam źiṅ
mtshuṅs ||khams bźi dag kyaṅ ba nam mkha’ daṅ || mtshuṅs śiṅ ’dra bar rab tu gsuṅs ||’di ltar
sreg pa’i (5) bskal pa la’aṅ || nam mkha’ daṅ ni khams ’di mtshuṅs ||ji ltar sems can
thams cad kyis || nams kyaṅ yoṅs su gaṅ min nus ||de bźin yul rnams kun gyis kyaṅ || sems
kyi rgyud ni mi gaṅ ṅo ||tshig chen seṅ ge’i sgra dag gis || ’jig rten mgon gyis gsuṅs (6)
pa ni ||’jig rten ’das pa’i śes rab gaṅ || de dag bstan pa ’di la ṅoms ||ji ltar nam mkha’
rgya che bas || tha ma dmigs par mi ’gyur te ||de bźin saṅs rgyas chos rnams kyaṅ || mtha’
ma dmigs par mi ’gyur ro ||chos rnams thams cad saṅs rgyas so || (7) gaṅ gis yaṅ dag ñid
śes na ||de dag dṅos po mi ’jig ciṅ || dṅos po dag la’aṅ mi gnas so ||dṅos daṅ dṅos med
rnam śes śiṅ || yaṅ dag mtha’ la gaṅ gnas pa ||dṅos po daṅ ni dṅos med pa || lta ba mkhas
pas mi ’dzin to ||stoṅ pa ñid ni sgra yis bsgrags || (288b1) sgra la stoṅ pa ñid med de ||de
ni sgra med brjod pa med || de phyir stoṅ pa ñid ces bya ||saṅs rgyas kun gyis bśad kyaṅ
ni || stoṅ pa ñid ni brjod du med ||gaṅ de stoṅ źes bya ba yaṅ || de yi don ni brjod du
med ||sgyu ma smig rgyu rmi lam daṅ || mig yor daṅ ni brag ca (2) rnams ||de la sogs pa bśad
pa yis || ’dren pa rnams ni chos ston to ||sems can rnams ni draṅ ba’i phyir || dpe rnams
śin tu kun bstan te ||rab tu źi ba’i chos rnams la || gñen po rnams ni mi dmigs so ||mtshan
ñid med pa’i chos kun kyaṅ || mtshan ñid du (3) ni rab tu bstan ||mtshan gźi mtshan gźi
med pa dag || chos kyi dbyiṅs la mi dmigs so ||mtshan gźi nam mkha’i mtshan ñid de || nam
mkha’aṅ mtshan ñid med pa yin ||gaṅ gis tshul ’di rab rtogs pa || de dag byaṅ chub sems
dpa’ yin ||chags pa med (4) ciṅ bciṅs pa med || śin tu cuṅ zad med pa ste ||spros med spros
daṅ bral ba de || byaṅ chub sems dpa’ źes bya’o ||sems can las ni ma grol ba || sems can
la yaṅ mi gnas śiṅ ||sems can raṅ bźin ye śes kyis || byaṅ chub sems dpa’ źes de bya ||(5)
sems can rab tu mya ṅan ’das || thos nas dṅaṅ bar mi byed de ||gaṅ de byaṅ chub rab źugs
pa || dpa’ po dag gi go cha ’di ||sgyu ma byed pa’i sems can daṅ || maṅ du sprul nas der
bsad kyaṅ ||de la bsad pa gaṅ yaṅ med || sems can mtshan ñid de bźin no ||(6) sgyu ma daṅ
ni sems can daṅ || mya ṅan ’das daṅ saṅs rgyas kun ||rnam pa kun du raṅ bźin gcig || raṅ
bźin raṅ bźin med par rtogs ||nam mkha’ las ni nam mkha’i mdzod || mi zad pa yi mdzod grub
ste ||sems can thams cad mgu byed ciṅ || mdzod de zad par mi (7) ’gyur ro ||tshad med bsod
nams chu bos ni || mdzod ’di rnam par sbyaṅs pa ste ||chos rnams la yaṅ ’pho med par ||
chos rnams chos ñid blta bar bya ||rgyu la rten te ’byuṅ ba yi || chos rnams thams cad rab
śes na ||de yi mdzod ni mi zad de || chos kyi mdzod ni bsam mi (289a1) khyab ||chos bźi ’di
dag mi zad par || ’jig rten mgon pos rab gsuṅs te ||sems can nam mkha’ byaṅ chub sems ||
de bźin saṅs rgyas chos rnams so ||de ste de dag rdzas yin na || de dag yoṅs su zad ’gyur
gyi ||de dag med pas mi zad ces || de pas (2) de ni mi zad gsuṅs ||chos ni rab tu skad cig
pa || zad pa chos ni mi zad de ||mi zad de la zad pa med || de phyir mi zad pa śes bya
||byaṅ chub sems dpa’ gaṅ źig gis || chos bstan ’di ni rab śes na ||des ni byaṅ chub rñed
mi dka’ || byaṅ chub phyir la yaṅ dag źugs ||

tshigs (3) su bcad pa bstan pa ’di byuṅ pa na | byaṅ chub sems dpa’ brgya stoṅ ni mi skye ba’i
chos la bzod pa thob bo ||lha’i bu nam mkha’i dkyil na ’khod pa khri ñis stoṅ ni bla na
med pa yaṅ dag par rdzogs pa’i byaṅ chub tu sems bskyed do ||

de nas ’khor de ñid du byaṅ chub sems dpa’ ltad mo can źes (4) bya ba ’dus par gyur te ’dug
pa des | bcom ldan ’das la ’di skad ces gsol to | bcom ldan ’das sgra ’di ga las byuṅ sñam
du bdag ṅo mtshar du gyur to ||bcom ldan ’das kyis bka’ stsal pa | rigs kyi bu byaṅ chub
sems dpa’ nam mkha’ mdzod la dris śig daṅ | ’dis (5) khyod la lan ldon no ||de nas byaṅ chub
sems dpa’ ltad mo can gyis byaṅ chub sems dpa’ nam mkha’ mdzod la ’di skad ces smras so
|| rigs kyi bu sgra ’di ga las byuṅ sñam du bdag ltad mor ’dzin par gyur to ||nam mkha’ mdzod
kyis smras pa | rigs kyi bu ’di ji sñam du sems (6) brag ca’i sgra ga las byuṅ |smras
pa | rigs kyi bu pha rol gyi sgra’i rnam par rig byed las brag ca’i sgra ’byuṅ ṅo ||smras
pa | rigs kyi bu brag ca la lus sam | sems sam | gzugs sam | kha dog gam | dbyibs gaṅ yaṅ
yod dam |smras pa | rigs kyi bu de ni (7) med do ||smras po | rigs kyi bu de de bźin no ||
ji ltar brag ca yoṅs su ma grub kyaṅ sgra skad go bar byed pa de bźin du || nam mkha’ yoṅs
su ma grub ste | sgra skad go bar byed par ’gyur ro ||smras pa | rigs kyi bu sgra ’di go
bar byed pa su | gaṅ nas dbyaṅs ’di ’byuṅ |smras pa | (289b1) rigs kyi bu ye śes kyi so
sor rnam par rig pa bsam gyis mi khyab ste | kho bos yid kyi sems pas gaṅ bsams pa de bar
snaṅ ’di las ’byuṅ yaṅ sems der ’gro ba yaṅ med | de ’dir ’oṅ ba yaṅ med mod kyi | sgra’i
sgra brñan kyaṅ ’byuṅ ṅo ||rigs kyi bu rten ciṅ ’brel bar (2) ’byuṅ ba ji tsam du zab pa la
ltos ||gaṅ rgyu las ’bras bu ’byuṅ yaṅ rgyu ’bras bu ’grub par mi ’pho la || rgyu med pa
las kyaṅ ’bras bu ’byuṅ ba ma yin no ||’di lta ste || rgyu daṅ rkyen las ’bras bu mṅon par
grub pa’i chos ’di gñi ga la yaṅ g-yo ba med ciṅ byed pa med do ||gaṅ de lta bu’i (3) ’du
śes pa de dag ni bral ba ste |de ci’i phyir źe na | bcom ldan ’das kyis kyaṅ gaṅ kun nas
ñon moṅs pa | śes pa de ñid de’i rnam par byaṅ ba źes gsuṅs so || kun nas ñon moṅs pa bsal
bas rnam par byaṅ ba ma yin te || gaṅ kun nas ñon moṅs pa’i ṅo bo ñid kyi mtshan ñid (4)
de ni rnam par byaṅ ba’o ||’di lta ste | kun nas ñon moṅs pa daṅ | rnam par byaṅ pa źes bya
ba ’di gñi ga yaṅ brda’i tshig go ||don dam pa’i mtha’ la kun nas ñon moṅs pa daṅ rnam
par byaṅ ba yaṅ dmigs su med do ||don dam pa’i mtha’ ni mtha’ ma yin te | gaṅ ’di mtha’ (5)
ma yin pa de ni yaṅ dag pa’i mtha’ źes bya’o ||gaṅ yaṅ dag pa’i mtha’ de stoṅ pa ñid kyi
mtha’o ||gaṅ stoṅ pa ñid kyi mtha’ de bdag gi mtha’o ||gaṅ bdag gi mtha’ de ni chos thams
cad kyi mtha’o ||de ci’i phyir źe na || chos thams cad ni de’i mtha’ | stoṅ pa ñid kyi mtha’
| (6) ñe bar źi ba’i mtha’ ste | gaṅ mtha’ de gsum gyi sgo la mi chags pa de ni chos thams
cad la mi chags pa’i ye śes rñed do ||de nas gnas brtan śā ri’i bus byaṅ chub sems dpa’
ltad mo can la ’di skad ces smras so || rigs kyi bu khyod ltad mo can źes miṅ sus btags
|(7) smras pa | btsun pa śā ri’i bu khyod gaṅ daṅ gaṅ du chos la ’dun pa daṅ brtson pa de
daṅ der ltad mor mi ’gyur ram |smras pa | rigs kyi bu de de bźin no ||smras pa | btsun pa
śā ri’i bu de bźin du kho bo chos thams cad la ’dun ciṅ brtson pa de daṅ der kho bos nam
saṅs rgyas (290a1) kyi chos thams cad yoṅs su rdzogs par ’gyur sñam du ltad mo daṅ ldan te
| de’i phyir kho bo ltad mo can źes bya’o ||byaṅ chub sems dpa’i spyod pa thams cad la kho
bo ltad mor gyur to || sems can thams cad kyi sems daṅ spyod pa la ’jug pa śes pa la kho
bo ltad (2) mor gyur te || de’i phyir kho bo ltad mo can źes bya’o ||gaṅ la kho bo ltad mor
mi ’gyur ba’i ye śes de gaṅ yaṅ med | ’jug pa de gaṅ yaṅ med pas de’i phyir kho bo ltad
mo can źes bya’o ||gaṅ du kho bo ltad mor gyur ba der ñon moṅs pa thams cad daṅ bdud kyi
las thams cad kyi (3) skabs med de de’i phyir na kho bo ltad mo can źes bya’o ||de nas bcom
ldan ’das la gnas brtan śā ri’i bus ’di skad ces gsol to ||bcom ldan ’das skyes bu dam pa’i
miṅ ’di ñid las saṅs rgyas kyi chos thams cad yoṅs su brjod de | saṅs rgyas kyi chos thams
cad ston kyaṅ (4) gaṅ la ’aṅ mi chags te | chags pa ma mchis par saṅs rgyas kyi chos
thams cad kyaṅ ston pa ni ṅo mtshar to ||

de nas ’khor de ñid du byaṅ chub sems dpa’ rin chen dpal źes bya ba ’dus par gyur te ’dug pa
des byaṅ chub sems dpa’ nam mkha’ mdzod la ’di skad ces smras (5) so ||rigs kyi bu khyod
kyis tiṅ ṅe ’dzin rab tu bstan pa las brtsams te | gaṅ ci ’dra bar tiṅ ṅe ’dzin yoṅs su sbyaṅ
ba bya ba la spobs par gyis śig ||de skad ces smras pa daṅ | byaṅ chub sems dpa’ nam mkha’
mdzod kyis byaṅ chub sems dpa’ rin chen dpal la ’di skad (6) ces smras so ||

