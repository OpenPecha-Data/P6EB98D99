dag pa’i sems kyis rtag tu sbyin pa sbyin | byaṅ chub phyir te rnam smin yod mi ’dod ||dga’
źiṅ mgu nas rjes su gduṅ med de | rab tu grol nas rtag tu sbyin pa sbyin ||

mkhas pas chos rnams sgyu ’drar śes nas su | lus daṅ srog la’aṅ (254b1) chags par mi ’gyur źiṅ
||de dag la ni nams kyaṅ ’dzin pa med | de ltar de dag bsam pa byaṅ chub ṅes ||

thams cad gtoṅ yaṅ mi dga’ bar mi ’gyur | de la źum pa med de goṅ ba med ||de yis nam mkha’
mtshuṅs par chos rnams bsgoms | de bas (2) dga’ bar mi ’gyur źum pa med ||

bdag gi raṅ bźin sṅa nas rnam par dag | byaṅ chub rnam par dag pas sbyin pa sbyin ||de ni sems
kyi rgyud la mi chags par | spros pa med par sbyin pa rab tu sbyin ||

sems mñam yid kyaṅ mñam pas sbyin pa gtoṅ | (3) rab ’briṅ tha ma gsum yaṅ med par sbyin ||bsam
pa yoṅs dag dri ma med pa yis | thams cad gtoṅ yaṅ rnam par smin mi ’dod ||

lus daṅ tshe ni mi rtag sbyin ma ’dra | loṅs spyod rmi lam glog bźin sñiṅ po med ||’jig rten
kun la sñiṅ rje brtse bskyed nas | (4) ’jig rten chos kyis ma gos sbyin pa sbyin ||

ñon moṅs dag phyir bdag gi nor kun gtoṅ | rgyal ba’i tshig gi gnas su ’gyur sñam ste ||bdud
rnams kyis kyaṅ bdag la glags mi rñed | de ltar brtags nas thams cad gtoṅ ba yin ||

stobs bcus sbyin pa rtsa ba (5) yin źes gsuṅs | de la rab tu gnas na tshul khrims ldan ||tshul
khrims yon tan gnas nas bsam gtan rñed | bsam gtan ma chags śes rab rdzogs par byed ||

sbyin pa daṅ ni dul bas sems rab tshim | ñon moṅs rnams kyaṅ tshig nas phyir mi skye ||(6) sbyin
pa bdag daṅ gźan la phan par gsuṅs | phan daṅ bde ba ’dus byas sbyin pas mgu ||

sbyin gtoṅ ñon moṅs spaṅ źiṅ dge ba’i phyir | des na ’dzin pa la ni chags mi ’gyur ||pha rol
ñon moṅs phyir ni mi gtoṅ ste | bdag blo rnam dag byaṅ chub phyir gtoṅ (7) ṅo ||

ji lta ji ltar ma źum sems kyis gtoṅ | de ltar des ni byaṅ chub yon tan mthoṅ ||ji lta ji ltar
byaṅ chub yon tan mthoṅ | de lta de ltar sems can brgya tshim byed ||

de nas yaṅ bcom ldan ’das kyis byaṅ chub sems dpa’ sems dpa’ chen po nam (255a1) mkha’ mdzod
la bka’ stsal pa |

