de nas byaṅ chub sems dpa’ sems dpa’ chen po lag na mar me źes bya ba ’khor de ñid du ’dus par
gyur te ’dug pa des bcom ldan ’das la ’di skad ces (254a1) gsol to ||bcom ldan ’das byaṅ
chub sems dpa’ gaṅ dag gi sbyin pa yoṅs su gtoṅ ba ’di ’dra ba lags ||bcom ldan ’das kyis
bka’ stsal pa | rigs kyi bu byaṅ chub sems dpa’ sems dpa’ chen po gaṅ de dag rnam pa med
pa ste | rnam pa rnam par dag (2) pa |sems can gyi rnam pa ste | sems can rnam par dag pa
|chos kyi rnam pa ste | chos rnam par dag pa |ye śes kyi rnam pa ste | ye śes rnam par dag
pa |śes rab kyi rnam pa ste | śes rab rnam par dag pa |sems can kyi rnam pa ste | sems rnam
par dag pa |(3) ’jig rten gyi rnam par ste | ’jig rten rnam par dag pa |gzugs med pa gzugs
su ston pa daṅ mi ston pa’i ye śes rnam par dag pa |mun pa med ciṅ mun pa rab tu snaṅ
bar byed pa |mtshan ma thams cad rnam par bśig pas mtshan ma med pa’i mthar gyur pa |mthar
(4) phyin pa’i ye śes rnam par dag pa |mi zad pa’i bzod pa daṅ ldan pa |de bźin gśegs pa’i
ye śes mkhyen pa’i luṅ bstan pa thob pa |mtshams bcad ciṅ byaṅ chub sems dpa’ ṅes par gyur
pa la źugs pa |phyir mi ldog pa’i phyag rgyas btab ciṅ dbaṅ bskur (5) thob pa |saṅs rgyas
kyi chos thams cad la yaṅ dag par źugs śiṅ mñam pa ñid kyis mñam pa spyod pa |legs par
spyod pa la spyad pa |sems can thams cad kyi spyod pa’i mtshan ñid daṅ cho ga śes pa’i byaṅ
chub sems dpa’ sems dpa’ chen po de dag (6) gi spyod yul te |skyes bu dam pa de daṅ de
dag ni de lta bu’i sbyin pa sbyin par byed do ||bstan pa ’di bśad pa na byaṅ chub sems dpa’
khri drug stoṅ nam mkha’ daṅ mtshuṅs pa’i sbyin pa la bzod pa skyes so ||de nas bcom ldan
’das kyi de’i tshe tshigs su bcad pa ’di dag (7) gsuṅs so ||

