yaṅ śes rab ces bya ba ’di ni rnam par rtog pa kun nas ’bar ba med pa’i phyir ñe bar źi ba’i
tshig go ||raṅ gi mtshan ñid kyis rnam par dag pa’i phyir ’di ni mi ’gyur ba’i tshig go ||gnas
med pa’i phyir ’di (6) ni rnam par mi rtog pa’i tshig go ||yaṅ dag pa ñid ji lta ba’i
phyir ’di ni ji lta ba bźin gyi tshig go ||’gyur ba ma yin pa’i phyir ’di ni bden pa’i tshig
go ||ma ruṅ bar mi ’gyur ba’i phyir ’di ni yaṅ dag pa’i tshig go ||bciṅs pa yaṅ dag par
bcom pa’i phyir ’di ni yid rno (7) ba’i tshig go ||’phags pa’i yon tan gyi phyir ’di ni
ṅoms pa’i tshig go ||śin tu brtags pa’i phyir ’di ni ṅes par ’byed pa’i tshig go ||brjod
du med pa’i phyir ’di ni don gyi tshig go ||khyad par med pa’i phyir ’di ni mtshuṅs pa’i tshig
go ||mi śigs pa’i phyir ’di ni (261b1) sñiṅ po’i tshig go ||mi gnas pa’i phyir ’di ni
mun pa med pa’i tshig go ||rab tu ’bigs pa’i phyir ’di ni rdo rje’i tshig go ||byed pa byas
pa’i phyir ’di ni sgrol ba’i tshig go ||raṅ bźin gyis kun nas ñon moṅs pa med pa’i phyir
’di ni rnam par dag pa’i tshig go ||snaṅ ba mi (2) dmigs pa’i phyir ’di ni mun pa med pa’i
tshig go ||sgro btags pa med pa’i phyir ’di ni gñis su med pa’i tshig go ||śin tu zad ciṅ
byaṅ ba’i phyir ’di ni zad pa’i tshig go ||’dus ma byas pa’i phyir ’di ni mi zad pa’i tshig
go ||sbyor ba med pa’i phyir ’di ni ’dus ma byas kyi tshig go ||(3) śin tu rnam par dag
pa’i phyir ’di ni nam mkha’i tshig go ||sgrib pa med pa’i phyir ’di ni nam mkha’i tshig
go ||gnas pa’i gnas kyi phyir ’di ni kun nas gsal byed kyi tshig go ||ṅo bo ñid med pa’i
phyir ’di ni mi dmigs pa’i tshig go ||rnam par śes pa daṅ ye śes (4) gñis su med pa’i phyir
’di ni ye śes kyi tshig go ||gñen po med pa’i phyir ’di ni mi rdzi ba’i tshig go ||mṅon
par ma grub pa’i phyir ’di ni lus med pa’i tshig go ||kun du rtog pa’i sdug bsṅal gyi phyir
’di ni yoṅs su śes pa’i tshig go ||sred pa’i bag la ñal (5) yaṅ dag pa bcom pa’i phyir ’di
ni kun ’byuṅ ba spaṅs pa’i tshig go ||rab tu ma byuṅ ba’i phyir ’di ni ’gog pa’i tshig
go ||gñis su med pa’i lam la rab tu ’jug pa’i phyir ’di ni bsgom pa’i tshig go ||rdzogs pa’i
saṅs rgyas par rab tu phye ba’i phyir ’di ni saṅs (6) rgyas pa’i tshig go ||rab tu ’dod
chags daṅ bral ba’i phyir ’di ni chos kyi tshig ste |gaṅ de lta bu’i tshig la ’jug pa’i ye
śes snaṅ ba gźan gyi driṅ la mi ’jog pa’i phyir ’di ni śes rab ces bya’o ||gaṅ ṅes par bstan
pa thams cad la nam mkha’ daṅ mtshuṅs pa rab bstan (7) pa’i rjes su ’gro ste | rjes su
’gro bas chos chuṅ du la yaṅ mi rtog rnam par mi rtog pa ’di ni byaṅ chub sems dpa’i śes
rab kyi pha rol tu phyin pa nam mkha’ daṅ mtshuṅs pa’o ||

