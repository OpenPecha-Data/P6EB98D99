rigs kyi bu de la gzuṅs gaṅ (3) źe na |gaṅ kun bzuṅ ba’i chos rnams mi brjed pa daṅ |ji ltar
thos pa’i chos rnams mi brjed pa daṅ |dran pa rjes su dran pa daṅ |rtogs par khoṅ du chud
pa daṅ |blo gros ’dod pa daṅ |yi ge mi zad pa daṅ |ṅes pa’i tshig daṅ skad la ’jug pa śes
pa daṅ |(4) spobs pa bstan pa thogs pa med ciṅ rgyun mi ’chad pa daṅ |ṅes pa’i don gyi mdo
sde rtogs pa la ’jug pa śes pa daṅ |draṅ ba’i don gyi mdo sde rtogs pa la ’jug pa śes pa
daṅ |kun rdzob mi zad pa bstan pa śes pa daṅ |don dam pa dbyer med pa’i de kho na bstan (5)
pa śes pa daṅ |bden pa la ’jug pa ṅes pa śes pa daṅ |dran pa ñe bar gźag pa’i rjes su ’jug
pa śes pa daṅ |yaṅ dag par spoṅ ba’i brtson ’grus mi ’goṅ ba śes pa daṅ |rdzu ’phrul gyi
rkaṅ pas rnam par rol pa śes pa daṅ |dbaṅ po’i rim pa śes (6) pa daṅ |stobs la gnas pa
mi bskyod par śes pa daṅ |byaṅ chub kyi yan lag rtogs pa daṅ |’thun pa śes pa daṅ |lam la
’jug pa’i gnas śes pa daṅ |źi gnas kyis sems gnas par śes pa daṅ |lhag mthoṅ gis chos sgrol
bar śes pa (7) daṅ |rig pa daṅ rnam par grol ba’i rgyu ’thun pa śes pa daṅ |so so yaṅ dag
par rig pa la ’jug pa śes pa daṅ |mṅon par śes pa’i ye śes skyed pa śes pa daṅ |pha rol
tu phyin pa drug la ’jug pa śes pa daṅ |bsdu ba’i dṅos po bźi so so ci rigs (275a1) par śes
pa daṅ |sgra skad daṅ ṅag gi lam la ’jug pa śes pa daṅ |chos kyi brda ston pa śes pa daṅ
|don dbyer med par śes pa daṅ |tshig ’bru mi zad par śes pa daṅ|sems can thams cad tshim
par bya ba śes pa daṅ |so so ci rigs (2) par chos ston pa śes pa daṅ |saṅs rgyas thams cad
kyis gsuṅs pa dran pas ’dzin pa śes pa daṅ |tshig daṅ yi ge thams cad mtshams sbyor ba’i
ṅes pa’i tshig la ’jug pa śes pa daṅ |kun nas ñon moṅs pa daṅ rnam par byaṅ ba yaṅ dag pa
ji lta ba bźin du rtogs (3) pa śes pa daṅ |rgyu daṅ bya ba la ’jug pa śes pa daṅ |chos thams
cad la snaṅ bar rab rib med par śes pa ste |’di ni gzuṅs źes bya’o ||lus daṅ ṅag daṅ sems
sa daṅ ’dra ba’i chos kun tu ’dzin pa gaṅ yin pa de ni mi zad pa ste |chos kyi char ’bebs
pa (4) daṅ | ñon moṅs ba’i gduṅ pa rab tu źi bar byed pa daṅ | saṅs rgyas kyi chos thams
cad rnam par skyed pa ’di ni gzuṅs kyi tshul la ’jug pa yin te |gzuṅs thob pa saṅs rgyas
kyi chos thams cad la mi brjed par spyod par śes par bya’o ||rigs kyi bu de ltar na (5) byaṅ
chub sems dpa’ gzuṅs thob pa rtag tu mi brjed par spyod pa yin no ||

rigs kyi bu de la ji ltar na byaṅ chub sems dpa’ spobs pa thogs pa med ciṅ rgyun mi ’chad la
rtag tu saṅs rgyas kyi byin gyi rlabs kyi byin gyis brlabs ba yin źe na |

