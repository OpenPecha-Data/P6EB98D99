saṅs rgyas kyi źiṅ sna tshogs nas ’dus pa’i byaṅ chub sems dpa’ sems dpa’ chen po dpag tu med
pa tshad med par brjod du med pa’i yaṅ brjod du med pa’i byaṅ chub sems dpa’i tshogs chen
(3) po daṅ yaṅ thabs cig ste |thams cad kyaṅ sems kyi skad cig gis saṅs rgyas kyi źiṅ mtha’
yas par ’gro ba la mkhas pa |de bźin gśegs pa thams cad la mchod pa daṅ | rim gro bya
ba lam khas pa |chos ñan pa la mi ṅoms par yaṅ dag par tshol ba |rtag tu (4) rgyun mi chad
par sems can thams cad yoṅs su smin par byed pa la brtson pa |thabs daṅ śes rab dam pa’i
pha rol tu phyin pa |sgrib pa med pa’i rnam par thar pa la rab tu gnas pa |rtog pa daṅ | rnam
par rtog pa daṅ | spros pa thams cad las yaṅ dag par ’das pa |(5) thams cad mkhyen pa’i
ye śes la ñe bar gyur pa śa stag la ’di lta ste |byaṅ chub sems dpa’ glog gi lha ches bya
ba daṅ | byaṅ chub sems dpa’ g-yul las rnam par rgyal ba źes bya ba daṅ | byaṅ chub sems
dpa’ rnam par snaṅ mdzad sñiṅ po źes bya ba daṅ | byaṅ (6) chus sems dpa’ rnam par gnod pa
dpa’ po źes bya ba daṅ | byaṅ chub sems dpa’ yid gnis yaṅ dag par ’joms pa źes bya ba daṅ
| byaṅ chub sems dpa’ rnam par bsgrags ldan źes bya ba daṅ | byaṅ chub sems dpa’ rnams par
lta ba’i mig ces bya ba daṅ | byaṅ chub (7) sems dpa’ mun pa daṅ bral ba źes bya ba daṅ
|de dag la sogs pa byaṅ chub sems dpa’ sems dpa’ chen po dpag tu med tshad med graṅs med
bsam gyis mi khyab mtshuṅs pa med gźal du med ||dpag gis mi laṅ brjod du med pa’i yaṅ brjod
du med pa dag daṅ (244a1) yaṅ thabs cig go ||

de nas bcom ldan ’das ’dus pa chen po’i le’u źes bya ba’i chos kyi rnam graṅs byaṅ chub sems
dpa’ sems dpa’ chen po rnams la rab tu ston te ’dus pa chen po’i le’u’i chos kyi rnam graṅs
’di bśad pa na ||thams cad daṅ ldan (2) pa’i ’khor de nam mkha’i dkyil na ’khod ciṅ bkod
pa chen po’i khaṅ pa brtsegs pa’i naṅ na bdag ’dug pa sñam du sems so ||khaṅ pa brtsegs
pa de dag gi bkod pa ñid sems can rnams kyi mig sṅar snaṅ bar gyur te ||khaṅ pa brtsegs pa
na ’khod pa’i byaṅ chub sems dpa’ sems dpa’ chen po rnams daṅ || ñan thos chen po rnams daṅ
| gźan yaṅ lha daṅ | klu daṅ | gnod sbyin daṅ || dri za’i ’khor de dag thams cad ma gtogs
par stoṅ gsum gyi stoṅ chen po’i ’jig rten gyi khams na gzugs su snaṅ ba lhag ma gźan thams
(244a4) cad med par gyur te || thams cad kyaṅ nam mkha’ lta bur gyur pa sñam du sems
so ||’di lta ste dper na | bskal pas śin tu bsregs te nam mkha’ bźin du gyur pa na | stoṅ
gsum gyi stoṅ chen po’i ’jig rten gyi khams na gzugs su snaṅ ba gaṅ yaṅ mig sṅar snaṅ (5)
bar mi ’gyur ba bźin du | de’i tshe na gaṅ gzugs su snaṅ ba rnams sems can dag gis mig sṅar
mi snaṅ bar gyur to ||’di lta ste dper na | de bźin gśegs pa rin po che bkod pa gcig pa’i
‘jig rten gyi khams bkod pa chen po źes bya ba na byaṅ chub sems dpa’ de (6) dag gi khaṅ
pa brtsegs pa yoṅs su loṅs spyod pa de ’dra ba’i khaṅ pa brtsegs pa de na snaṅ ṅo ||nam mkha’
la gaṅ brtsegs pa ’dug pa de dag ma gtogs par stoṅ gsum gyi stoṅ chen po’i ’jig rten
gyi khams ’di’i sa’i steṅ daṅ | gźi’i bar du thams cad kyaṅ (7) mi snaṅ ba sñam du rab tu
śes te | ri’i rgyal po ri rab daṅ | khor yug gi ri daṅ | khor yug gi ri chen po dag sems can
gaṅ gi mig sṅar yaṅ mi snaṅ bar ’gyur to ||groṅ daṅ | groṅ khyer daṅ | groṅ rdal daṅ |
ljoṅs daṅ | yul ’khor daṅ | rgyal po’i pho braṅ (244b1) ’khor rnams kyaṅ mi snaṅ ste | gźan
du na nam mkha’i dkyil na gnas pa’i khaṅ pa brtsegs pa de dag ñid du śes śiṅ | bcom ldan
’das kyi seṅ ge’i khri ni ’phaṅ du dpag tshad khrir ’phags par rab tu snaṅ ṅo ||gaṅ la bcom
ldan ’das bźugs pa’i seṅ ge’i (2) khri de’i ’od kyis kyaṅ stoṅ gsum gyi stoṅ chen po’i
’jig rten gyi khams snaṅ ba chen pos khyab par gyur te | gaṅ stoṅ gsum gyi stoṅ chen po’i
’jig rten gyi khams de’i ñi ma daṅ | zla ba daṅ | skar ma daṅ | brgya byin daṅ | tshaṅs pa
daṅ | ’jig rten skyoṅ ba’i ’od de dag thams (3) cad kyaṅ mog mog par byas par1 gyur to ||de
nas byaṅ chub sems dpa’i ’khor de dag thams cad kyis ’di lta bu’i cho ’phul ṅo mtshar daṅ
rmad du byug ba mthoṅ nas phan tshun du smra pa khaṅ pa brtsegs pa ’di’i bkod pa ci ’dra
ba de ni bdag cag gi tshe’i tshad bskal par ’dug par (4) gyur kyaṅ bdag cag gis rgya cher
rnam par dbye ba bstan par sla ba ma yin te | de tsam du khaṅ pa brtsegs pa ’di dag gi yon
tan bkod pa ni tshad med do źes ’dzer to ||

