rigs kyi bu de dag ni tiṅ ṅe ’dzin gyi sgo brgyad cu ste | tiṅ ṅe ’dzin de re re la yaṅ ’khor
(292b1) tiṅ ṅe ’dzin gyi sgo lṅa brgya lṅa brgya yod do ||de dag thams cad bsdoms na tiṅ
ṅe ’dzin bźi khrir ’gyur te | de dag ni kun nas ñon moṅs pa daṅ | rnam par byaṅ bas tiṅ ṅe
’dzin brgyad khrir ’gyur ro ||de dag sṅon gyi mtha’ daṅ | phyi ma’i mtha’ daṅ | da ltar
byuṅ ba mi zad pa’i (2) ye śes kyi tiṅ ṅe ’dzin brgyad khri bźi stoṅ du ’gyur ro ||tiṅ ṅe
’dzin ji sñed pa chos kyi sgo mo yaṅ de sñed | chos kyi phuṅ po yaṅ de sñed de | de’i phyir
sems can gyi spyod pa brgyad khri bźi stoṅ la rab tu ’jug pa’i phyir chos kyi phuṅ po brgyad
khri bźi stoṅ de bźin gśegs pas bśad (3) ces bya’o ||rigs kyi bu ’di ni saṅs rgyas kyi
ye śes daṅ spyod pa la ’jug pa sems can rnams śes par bya ba’i phyir chos kyi mdo’o ||gaṅ
saṅs rgyas kyi ye śes mtha’ dag daṅ | sems can gyi spyod pa mtha’ dag la ’jug pa de ni tshad
med bsam gyis mi khyab ste | bskal (4) pa brgyad stoṅ gi mthar ’dug kyaṅ bśad par sla
ba ma yin no ||saṅs rgyas kyi ye śes ’di yoṅs su bstan śiṅ tiṅ ṅe ’dzin gyi sgo ’di dag bśad
pa na | byaṅ chub sems dpa’ khri drug stoṅ ni tiṅ ṅe ’dzin daṅ | ye śes kyis mṅon par
bsgrubs pa’i mi skye ba’i chos la bzod pa (5) thob par gyur to ||lha’i bu brgyad khri bźi
stoṅ ni bla na med pa yaṅ dag par rdzogs pa’i byaṅ chub tu sems skyes so ||de nas bcom ldan
’das kyis byaṅ chub sems dpa’ nam mkha’ mdzod la legs so źes bya ba byin te |skyes bu dam
pa khyod kyis tiṅ ṅe ’dzin gyi sgo ’di bstan (6) pa ni legs par smras te | lus mṅon sum
pas gźan gyi driṅ la mi ’jog pa’i chos rnams la ji lta ba bźin du de bźin du de bźin gśegs
pa’i ye śes yoṅs su brjod pa ’di śin tu yoṅs su bstan pa ni legs so legs so ||

