de dag kyaṅ yoṅs su sbyaṅ ba bya ba (4) ñi śu rtsa bźis ’grub ste | ñi śu rtsa bźi gaṅ źe na
|’di lta ste | bla ma’i ṅag mi gcog pas myur ba’i spobs par ’gyur ro ||tshur śog ces bya
ba daṅ soṅ źes bya ba la g-yo med pas spobs pa mgyogs par ’gyur ro ||ñon moṅs pa thams cad
la chags pa med (5) pas spobs pa thogs pa med par ’gyur ro ||de la ma chags par gnas pas
spobs ba rgyun mi ’chad par ’gyur ro ||phra ma’i tshig med pas śin tu ṅes pa’i tshigs la spobs
par ’gyur ro ||rten ciṅ ’brel par ’byuṅ ba rtogs pas zab mo la spobs par ’gyur ro ||(6)
sbyin pa sna tshogs bsags pas sna tshogs la spobs par ’gyur ro ||chuṅ ma legs par brgyan
te rab tu byin pas legs par brgyan pa’i spobs par ’gyur ro ||byaṅ chub kyi sems las mi ñams
pas źum pa med pa’i spobs par ’gyur ro ||tshul khrims kyi (7) phuṅ po legs par kun du
bsruṅs pas ’jigs pa med pa’i spobs par ’gyur ro ||gdugs daṅ | rgyal mtshan daṅ | ba dan daṅ
| dril bu sna tshogs byin pas tshigs su bcad pa sna tshogs bstan pa ṅes pa’i tshig la spobs
par ’gyur ro ||sbyin pa daṅ ldan (276a1) pa daṅ | rim gro byed pa daṅ | bsñen bkur byed
pa sṅon du ’gro bas mdo daṅ rtogs pa brjod pa daṅ sṅon byuṅ ba la spobs par ’gyur ro ||sdug
bsṅal ba daṅ dbul ba daṅ mgon med pa la mi brñas pas mi thul ba’i spobs bar ’gyur ro ||gter
(2) mi zad pa sbyin pa daṅ | pha rol chos la sbyor bas tshig rab tu dbye ba bstan pa
mi zad pa la spobs par ’gyur ro ||tshig bden pa daṅ | tha ba med pa daṅ | ṅag rtsub po med
pa’i dag gi las daṅ ldan pas spobs pa śin tu gsal źiṅ mdzes par ’gyur ro ||bla ma’i (3)
tshig khyad du mi gsod pa daṅ gźan gyi tshig mi gcog pas tshig btsun źiṅ gzuṅ ba’i spobs par
’gyur ro ||raṅ gi yon tan gyi chos sgrub pas chos bstan pa ’bras bu yod pa’i spobs par
’gyur ro ||bdag la mi stod pa daṅ | gźan la mi smod pa daṅ | phaṅs (4) pa’i dṅos po yoṅs su
gtoṅ bas lha’i ’khor gyi rgyan gyi spobs par ’gyur ro ||chos la slob dpon gyi dpe mkhyud
med pa daṅ | chos ji ltar thos pa bźin du ston pas the tshom thams cad gcod pa’i spobs par
’gyur ro ||bstan bcos thams cad śes pa daṅ | gźan la (5) mi gnod pa daṅ | nad pa rnams kyi
nad g-yog byed pa daṅ | sman rab tu sbyin pas ’jig rten pa daṅ | ’jig rten las ’das pa’i
chos thams cad la spobs par ’gyur ro ||pha rol la ’khrul pa’i skabs mi tshol ba daṅ | gźan
dag gi ltuṅ ba mi gleṅ ba daṅ | ’khrul (6) pa la mi rtog pas ’khrul pa med pa’i spobs par
’gyur ro ||sems can thams cad la sems sñoms pa daṅ | sems can thams cad la mtshuṅs par
spyod pa daṅ | mya ṅan las ’das pa’i lam la ’god pa daṅ | rñed pa daṅ bkur sti daṅ | tshig
su bcad pa thams (7) cad don du mi gñer bas ’khor la byams pa daṅ | sñiṅ rje daṅ | dga’ ba
daṅ | btaṅ sñoms kyi spobs par ’gyur ro ||bka’ blo bde ba daṅ | des pa daṅ | ji skad smras
pa de bźin byed pa daṅ | sems dga’ ba daṅ | gźan gyi rgyud ’khrug par mi byed pas skye
ba (276b1) dran pa’i mṅon par śes pa’i spobs par ’gyur ro ||theg pa chen po las mi ñams pa
daṅ | theg pa dman pa mi ’dod pa daṅ | sems can la sñiṅ rje che ba daṅ | thams cad nan tan
la ’god pas saṅs rgyas kyi byin gyi rlabs kyis byin gyis brlabs pa’i spobs par (2) ’gyur
ro ||

sems can gźan la go bar byed pas de’i phyir spobs pa źes bya’o ||sems can gźan la nan tan du
bya ba ston pas de’i phyir spobs pa źes bya’o ||gźan gyi sems kyi rgyud tshim par byed pas
de’i phyir spobs pa źes bya’o ||sems can gźan gyis (3) sems daṅ ’thun par ston pas de’i
phyir stobs pa źes bya’o ||rigs kyi bu chos daṅ yon tan daṅ ye śes de lta bu daṅ ldan pa’i
byaṅ chub sems dpa’ ni spobs pa thogs pa med ciṅ rgyun mi ’chad la | rtag tu saṅs rgyas kyi
byin gyi rlabs kyis byin gyis brlabs pa yin no ||

(4) rigs kyi bu de la ji ltar na byaṅ chub sems dpa’ skye ba daṅ ’chi ’pho daṅ ’byuṅ ba rnams
la dbaṅ thob pa yin źe na |

