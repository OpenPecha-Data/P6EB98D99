de la gzuṅs yoṅs su sbyoṅ ba byed pa gaṅ źe na |rigs kyi bu sum cu rtsa gñis (3) po ’di dag
ni gzuṅs yoṅs su sbyoṅ ba byed pa ste | sum cu rtsa gñis po gaṅ źe na |’di lta ste | chos
don du gñer ba daṅ |chos ’dod pa daṅ |chos kyi kun dga’ la dga’ mos pa daṅ |chos la gźol ba
daṅ |chos la bab pa daṅ |maṅ du thos pa rnams la sten (4) ciṅ bsñen la bsñen bkur byed pa
daṅ |slob dpon daṅ mkhan po rnams la ṅa rgyal med ciṅ btsun par gus par byed pa daṅ |chos
yoṅs su tshol bas mi ṅoms pa daṅ |rjes su bsten pa rnams la bka’ blo bde źiṅ ’thun par ’dzin
pa daṅ |chos smra ba’i gaṅ zag (5) rnams la ston pa tsam du sems śiṅ ’khrul pa mi tshol
ba daṅ |kun ’dzin pa daṅ | klog pa daṅ |ston pa la le lo med pa daṅ |chos la slob dpon
gyi dpe mkhyud med ciṅzaṅ ziṅ med par chos sbyin pa daṅ |śes rab kyi rtsa ba’i gnas thos pa
daṅ |tshul (6) bźin gyis chos la sbyor ba daṅ |ji ltar thos pa’i chos la so sor brtag pa’i
phyir maṅ du thos pa mu med par byas pa daṅ |tshaṅs par spyod pa la gnas pa mu med par
byas pa daṅ |rtag tu dben pa la sems gźol ba daṅ |rjes su dran par drug rjes su dran pa daṅ
|(7) yaṅ dag par chags par ’gyur ba drug mi ’dor ba daṅ |gus par bya ba’i gnas drug yoṅs
su mi gtoṅ ba daṅ |sems can thams cad la khoṅ khro ba med pa’i sems kyis chos la sbyor ba
daṅ |rten ciṅ ’brel bar ’byuṅ ba daṅ mi ’gal ba’i las daṅ |bya ba (274b1) la ’jug pa daṅ
|rnam par thar pa’i sgo gsum la sems ṅes par rtog pa la mi skrag pa daṅ |’phags pa’i rigs
daṅ sbyaṅs pa’i yon tan kun ’dzin pas yoṅ mi ’chad pa daṅ |dam pa’i chos yoṅs su gzuṅ ba la
sems źum pa med pa daṅ |sems can la lta bas (2) sñiṅ rje che ba daṅ |chos la lta bas lus
daṅ srog ’dor ba daṅ |ye śes la lta bas rtag tu ṅa rgyal med pa daṅ |sems can yoṅs su smin
par bya ba la yoṅs su mi skyo ba ste |’di ni gzuṅs yoṅs su sbyoṅ ba byed pa źes bya’o ||

