rigs kyi bu byaṅ chub sems dpa’ rnams kyi brtson ’grus yoṅs su dag pa ’di brgyad de | brgyad
gaṅ źe na |’di lta ste | brtson ’grus gaṅ gyis lus brgyan pa’i lus de gzugs brñan lta bur
rig pas mi dmigs pa daṅ |brtson ’grus gaṅ gis tshig mṅon (4) par ’du byed pa’i tshig de ya
ma brlar rnam par brtags te mi dmigs pa daṅ |brtson ’grus gaṅ gis sems tiṅ ṅe ’dzin gyi
gnas su ’jog pa’i sems de sems kyi chos ñid kyis rnam par brtags te mi dmigs pa daṅ |brtson
’grus gaṅ gis pha rol tu phyin pa’i phyogs thams (5) cad rab tu sdud par byed kyaṅ de gcig
nas gcig tu sems zad pa’i chos ñid kyis śin tu brtags te mi dmigs pa daṅ |brtson ’grus
gaṅ gis byaṅ chub kyi phyogs kyi chos thams cad yaṅ dag par bsgrub kyaṅ byaṅ chub de dṅos
po’i mtshan nyid du rnam par brtags te yaṅ dag (6) par rjes su mi mthoṅ ba daṅ |brtson ’grus
gaṅ gis saṅs rgyas kyi źiṅ yoṅs su sbyoṅ bar byed pa’i źiṅ de yaṅ nam mkha’ daṅ mtshuṅs
pas rnam par brtags te mi dmigs pa daṅ |brtson ’grus gaṅ gis thos pa thams cad ’dzin par
byed pa de yaṅ sgra brag ca (7) daṅ mtshuṅs par yaṅ dag par rjes su mthoṅ ba daṅ |brtson ’grus
gaṅ gis saṅs rgyas kyi chos thams cad rab tu sgrub pa de yaṅ chos kyi dbyiṅs dbyer med
pa’i mtshan ñid du rnam par brtags nas mi dmigs pa ste |rigs kyi bu brgyad po de dag ni
byaṅ chub (258a1) sems dpa’ rnams kyi brtson ’grus yoṅs su dag pa’o ||

