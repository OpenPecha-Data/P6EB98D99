de nas bcom ldan ’das kyi mthus gnas brtan śā ri’i bu khaṅ pa brtsegs pa de nas laṅs nas nam
(5) mkha’ la ’dug ste | pus mo gyas pa’i lha ṅa sa la btud nas | bcom ldan ’das ga la ba
de logs su thal mo sbyar ba btud de bcom ldan ’das la ’di skad ces gsol to ||bcom ldan ’das
nam mkha’ la mchis pa’i khaṅ pa brtsegs pa ’di ma lags pa (6) gźan stoṅ gsum gyi stoṅ chen
po’i ’jig rten gyi khams thams cad nam mkhar gyur ciṅ nam mkha’i raṅ bźin can du gda’ ba
’di su’i sṅa ltas lags ||bcom ldan ’das kyis bka’ stsal pa | śā ri’i bu khyod kyis khaṅ
pa brtsegs pa ’di mthoṅ ṅam | gsol pa | (7) bcom ldan ’das mthoṅ lags so ||bcom ldan ’das
kyis bka’ stsal pa | śā ri’i bu khyod kyis khaṅ pa brtsegs pa ’di dag gi bsṅags pa yoṅs su
brjod pa’i mtha’ śes par nus sam | gsol pa | bcom ldan ’das bdag gi tshe’i tshad bas par
gyur kyaṅ khaṅ (245a1) ba brtsegs pa ’di dag gis bsṅags pa’i mtha’ rtogs par mi nus so ||bka’
stsal pa | śā ri’i bu ji ltar ’khor ’di dag thams cad nam mkha’ la soṅ źiṅ khaṅ pa brtsegs
pa bkod pa chen por źugs par snaṅ ba bźin du bkod pa chen po’i ’jig rten gyi (2) khams
kyi khaṅ pa brtsegs pa de yaṅ ’di ’dra’o ||gsol pa | bcom ldan ’das ’od bkod pa chen pa’i
’jig rten gyi khams de gaṅ gi phyogs na mchis | bcom ldan ’das kyis bka’ stsal pa | śā ri’i
bu de ni ’di nas śar phyogs su saṅs rgyas kyi źiṅ brgyad kyi rdul phra rab (3) kyi rdul
gyis yoṅs su gaṅ ba sñed kyi saṅs rgyas kyi źiṅ rnams ’das pa na bkod pa chen po źes bya
ba’i ’jig rten gyi khams na | de bźin gśegs pa rin po che bkod pa gcig pa źes bya ba daṅ
lta na bźugs te | ’tsho źiṅ ga źes la chos kyaṅ ston to ||śā ri’i bu bkod pa (4) chen po’i
’jig rten gyi khams de na | byaṅ chub kyi sems rin po che las rin po che gźan mi ’byuṅ ṅo
||de bas na de bźin gśegs pa de rin po che bkod pa gcig pa źes bya’o ||de bźin gśegs pa de
yaṅ | nam byaṅ chub sems dpa’ de dag la chos ’chad pa de na | seṅ (5) ge’i khri daṅ bcas
te | ta la bye ba phrag brgyad cu srid kyi nam mkha’i dkyil du mṅon par ’phag go || byaṅ
chub sems dpa’ de dag kyaṅ khaṅ pa brtsegs pa bkod pa chen po der ||

