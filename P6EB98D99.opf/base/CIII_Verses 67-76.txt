de nas bcom ldan ’das kyis de’i tshe tshigs su bcad pa ’di dag gsuṅs so ||

bsam gtan rnams kyis dbaṅ po yoṅs su dag || dran pa rtse gcig yid ni (6) mñam par bźag ||gnas
rnams thams cad la yaṅ mi gnas śiṅ || ’gro ba kun la mñam ñid sñoms par bźag ||

naṅ daṅ phyi rol dag na gnas pa yi || phuṅ po skye mched khams la mi gnas śiṅ ||ñe bar źi ba
dben pa spyod yul te || mkhas pa de dag rtag (7) tu mñam par bźag ||

mñam pa ñid kyis rtag tu mñam bźag pa || chos kyi dbyiṅs daṅ mñam źiṅ mtshuṅs pa’i yid ||śin
tu dben pa’i sems kyaṅ ston byed ciṅ || mkhas pa bsam gtan kun la’aṅ mi chags so ||

’gro ba rnams kyaṅ yoṅs su smin bya’i phyir || (260b1) ’chi ’pho skye ba ’chi ba ñer ston kyaṅ
||tiṅ ṅe ’dzin las de dag mi ñams te || de ni sems rtogs dbaṅ gis de ’dra’o ||

gzugs med tiṅ ṅe ’dzin kyaṅ spyod yul la || sems can rnams ni yoṅs su smin bya’i phyir ||’dod
pa’i khams su’aṅ rab tu snaṅ byed de || de dag (2) bdag daṅ sems can mi gnas so ||

nam mkha’ daṅ ni mtshuṅs pa’i spyod yul te || sgyu ma daṅ yaṅ mtshuṅs śiṅ smig rgyu ’dra ||rmi
lam chu zla sprin gyi mtshan ñid du || chos rnams śes nas rtag tu mñam par bźag ||

’gro ba kun gyis sems kyi spyod yul du || ’gro ba rnams (3) la sems daṅ blo ’jug ciṅ ||sems
rgyud la ni sgrib pa med pa ste || raṅ gi sems kyi rgyud kyaṅ rab tu śes ||

bsam gtan rdzu ’phrul mṅon śes mkhas pa yis || źiṅ rnams maṅ po bye bar der ’gro źiṅ ||mi śes
ñon moṅs thams cad spaṅs pa’i yid || rgyal ba bsam (4) mi khyab la mchod par byed ||

dbaṅ po rnams ni dul źiṅ źi ba’i yid || źi gnas pha rol phyin ciṅ mi rtog pa ||de ni ’gro ba
rnams la źi ba’i yid || rtag tu ye śes stobs la mñam par bźag ||

mñam pa ñid daṅ mñam pa’aṅ yoṅ med la || mñam pa ñid ces bya bar (5) mtshan med de ||mñam ñid
de la gaṅ dag rab gnas pa || de dag rtag tu mñam par bźag pa yin ||

rigs kyi bu de la ji ltar na byaṅ chub sems dpa’ śes rab nam mkha’ daṅ mtshuṅs pa yin źe na
|

